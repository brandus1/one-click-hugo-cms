---
title: Il Premio Dina D’Isa giunge alla seconda edizione
author: Redazione
type: post
date: 2017-12-14T14:17:26+00:00
url: /?p=7527
colormag_page_layout:
  - default_layout
categories:
  - CULTURA E SPETTACOLO
tags:
  - "Dina D'Isa"
  - "Premio Dina D'Isa"
  - premio disa

---
<img decoding="async" loading="lazy" class=" wp-image-7529 alignleft" src="https://progressonline.it/wp-content/uploads/2017/12/Locandina-Premio-Dina-DIsa-209x300.jpg" alt="" width="259" height="345" />Si terrà sabato 16 dicembre alle ore 17.00 la II^ edizione del **Premio Dina D’Isa – Giornalismo e Critica Cinematografica** che si svolgerà anche quest’anno nell’Aula Consigliare del **Comune di Serrone** alla presenza del **Sindaco Natale Nucheli**. A presentare l’evento sarà l’attrice e conduttrice **Michelle Carpente**.

Il premio, ideato dalle giornaliste di cinema **Anna Maria Piacentini** e **Oriana Maerini** è dedicato a **Dina D’Isa**, critico cinematografico nonché penna d’oro del Quotidiano Il Tempo, prematuramente scomparsa due anni fa. La ricorderanno con un videomessaggio: **Christian De Sica, Alessandro Gassman, Massimo Boldi e Isabel Russinova**.

Quest’anno i premi sono stati assegnati a **Cristiana Paternò Vicedirettore di Cinecittà News, Elena Varriale di Teleuniverso, Lucilla Quaglia del Quotidiano Il Messaggero, Paola Dei giornalista presso GSA (Giornalisti Specializzati Associati) e Prisca Civitenga di Radio Dimensione Suono Roma**.

Non solo giornalismo però in questa II^ edizione, ma anche cinema, teatro e cultura. Il ricco programma, infatti, prevede la proiezione del cortometraggio “**Per i nemici Nora**” di **Mario Spinocchio**, alla presenza delle attrici **Francesca Rettondini** e **Antonella Ponziani**, “**Pizza Marconi**” che segna il debutto dietro la macchina da presa di **Maurizio Matteo Merli** (presente all’evento) e, infine “**Il Partigiano Carlo – Ricordi Resistenti di un Maestro del Cinema**” alla presenza del regista **Roberto Leggio**.

Saranno inoltre presenti le attrici **Chiara Leonetti**, **Laura Anzani** e **Adele Piras** che presenteranno il progetto “**DIRETTAmente in SCENA**”, un nuovo linguaggio innovativo sul teatro in streaming, sfruttando Facebook e Instagram.

Presente all’evento anche il regista siciliano **Massimo Coglitore** che presenterà in anteprima il suo prossimo progetto cinematografico dal titolo “**The Elevator**”, in uscita al cinema nel 2018, un thriller psicologico ambientato a New York.

Verrà annunciato, inoltre, l’esclusivo **Annullo Filatelico** di **Poste Italiane** per celebrare il Presepe etnografico di Serrone. Nel corso dell’evento, infine, ci sarà una raccolta di beneficenza a favore di **Telethon**.