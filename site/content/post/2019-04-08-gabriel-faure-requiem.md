---
title: Gabriel Fauré. REQUIEM
author: Redazione
type: post
date: 2019-04-08T14:50:36+00:00
url: /?p=11067
colormag_page_layout:
  - default_layout
categories:
  - CULTURA E SPETTACOLO
tags:
  - disco
  - faurè
  - recensione
  - requiem

---
<img decoding="async" loading="lazy" class="alignleft wp-image-11068 " src="https://progressonline.it/wp-content/uploads/2019/04/copertina-disco-1024x1024.jpg" alt="" width="455" height="455" />Nel corso della storia della musica occidentale, la &#8220;_missa defunctorum_&#8221; ha costituito uno dei banchi di prova sul quale si sono cimentati i più grandi compositori. Assecondando i gusti e le tendenze di ogni epoca, questo genere musicale è passato, gradualmente, da un utilizzo prettamente liturgico, sino a trasformarsi in un genere da concerto. Si pensi, ad esempio, ai risultati ottenuti da Verdi nel suo celebre _**Requiem**_, dove l&#8217;impegno vocale di soli, coro e dell&#8217;intera orchestra, difficilmente si adatterebbero ad una esecuzione liturgica.

Anche il &#8220;_**Requiem**_&#8221; di **Gabriel Fauré** (1845-1924), oggetto di una recentissima registrazione della _Harmonia Mundi_ (1 CD, HMC 901771, 2019) si può inscrivere al genere di concerto, benché la sua prima versione fu composta nel 1892 per la chiesa parigina di Saint-Gervais. La prima stesura di questa messa da requiem è sicuramente intimista, e volta ad esaltare più la dimensione della speranza di vita dopo la morte, piuttosto che ricalcarne l&#8217;aspetto doloroso e drammatico. Da questi intenti, ne esce un capolavoro musicale di grande raffinatezza, caratterizzato da incredibili passaggi corali, solistici e orchestrali in cui è la dimensione discreta e pacata a primeggiare sull&#8217;idea della sofferenza.

In questa bellissima interpretazione diretta da **Philippe Herreweghe**, accompagnato dagli ensemble corali La Chapelle du Royale e il Collegium Vocale Gent, dall&#8217;Orchestre des Champs-Elysées, e dai due solisti _Johannette Zomer_ (soprano) e _Stephan Genz_ (baritono), è la versione del 1901 ad essere eseguita. In quell&#8217;anno, infatti, l&#8217;editore di Fauré chiese al compositore di creare una versione del Requiem per grande orchestra sinfonica destinata, per l&#8217;appunto, alle sale da concerto. Una revisione orchestrale che, comunque, non ha tolto nulla all’originale dimensione intimistica e lontana da ogni senso di angoscia che caratterizza questo Requiem e che Herreweghe riesce ad esaltare nella maniera più appropriata grazie ad interpreti di alto livello ed a una direzione estremamente sensibile.

Al _Requiem_, si accompagna l&#8217;ascolto della celebre Sinfonia in re minore di César Frank terminata di comporre nel 1888 ed eseguita a Parigi nel 1889. Un&#8217;opera che fu inizialmente mal recepita ma che, in seguito, conobbe grande successo di pubblico. La bacchetta di Herreweghe si muove, anche in questo contesto prettamente sinfonico-strumentale, con grande eleganza, esprimendo al meglio il linguaggio sinfonico di César Frank che si pone tra la grande tradizione sinfonica germanica e l&#8217;apertura verso i nuovi orizzonti del Novecento.

Franco Bruni