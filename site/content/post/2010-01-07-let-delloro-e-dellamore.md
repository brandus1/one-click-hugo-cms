---
id: 3465
title: L ?et  dell ?oro ? e dell ?amore
author: Redazione
type: "post"
guid: http://progressonline.it/2010/01/07/let-delloro-e-dellamore/
url: "/?p=3465"
post_views_count:
- '13'
- '13'
categories: "['VIAGGI']"
---

Una selezione di hotel legati dall’amore per la letteratura e la bellezza, luoghi ideali per celebrare con stile la festa dedicata agli innamorati: sono i Golden Book Hotels, gioielli di charme disseminati lungo tutta la penisola. Per il San Valentino 2010 il romanticismo trionfa nelle proposte di soggiorno speciali, per abbracciare Cupido e i suoi adepti.

L’Hotel Villa Helvetia di Grottamare (AP) (tel. 0375.631293; www.villahelvetia.it) offre la possibilità di trascorrere una serata e una notte immersi in un’atmosfera incantata, in una dimora d’altri tempi che porta tracce liberty nel pieno centro della cittadina e a pochi passi dal mare. La raffinatezza dei preziosi dettagli, la cura dei particolari, accoglie gli ospiti come in un nido caldo. Ad aspettarvi ecco una bottiglia di spumante e un omaggio floreale, e la serata prosegue con una cena romantica per due a lume di candela. Il prezzo del pacchetto, con pernottamento e prima colazione, parte da 115 euro a persona in camera doppia e da 195 euro a persona in suite.

La Locanda Senio di Palazzuolo sul Senio (FI) (tel. 055.8046019; www.locandasenio.it) propone di scoprire il gusto di dire “ti amo” nell’intimità affascinante di un borgo medievale immerso nel boscoso Mugello. Un camino con cui riscaldare l’atmosfera, una suite tutta per voi, i sapori appaganti di una cucina che tinge la tradizione di creatività, il relax che profuma di oli essenziali nel piccolo centro benessere… Una notte e due giorni con una cena romantica con menu a tema e l’utilizzo del centro benessere sono proposti a partire da 120 euro a persona in camera matrimoniale e da 130 euro a persona in suite.

E una cena a lume di candela con vista sul maestoso Monte Bianco? La propone l’Auberge de La Maison di Courmayeur (AO) (tel. 0165.869811; www.aubergemaison.it). Un sogno immerso nel bianco, il calore di un albergo alpino che conserva il fascino di uno chalet antico, coniugandolo con il comfort di un grand hotel. Il soggiorno con la mezza pensione parte da 260 euro per due persone in camera matrimoniale e da 280 euro per due persone in suite.

L’eterno fascino di Roma risplende all’Hotel Sole Al Pantheon (tel. 06 678 0441; www.hotelsolealpantheon.com), in pieno centro storico. Da queste parti a febbraio è già primavera e girovagare senza meta abbracciati per le vie di Roma è già un regalo senz’altro gradito! Per il periodo di San Valentino i prezzi per il soggiorno partono da 172 euro a camera a notte per due persone, compresa la prima colazione.

I Caroli Hotels di Gallipoli (LE) (tel. 0833.758242; www.attiliocaroli.it) propongono un weekend per innamorati da concedersi in ogni stagione e che è ideale per il San Valentino. Da venerdì a domenica si entra in un’atmosfera alla Via col Vento, con un pacchetto che include due pernottamenti con prima colazione nella suite Sant’Andrea del Bellavista Club, con vista panoramica sul mare e a due passi dalle stelle, un bouquet di fiori per la signora e una bottiglia di spumante da sorseggiare insieme. Come dono speciale per le coppie ecco una confezione di olio per massaggi, e una cena degustazione in uno dei raffinati ristoranti dei Caroli Hotels. Il costo è di 600 euro per due persone.

L’Ultimo Mulino di Fiume Veneto (PN) (tel.0434 957911; www.lultimomulino.com) propone un fine settimana d’amore, dal 13 al 15 febbraio 2010. Il pacchetto include champagne e dolcetti di benvenuto in camera, un pernottamento in camera matrimoniale (il sabato o la domenica sera), una cena per due persone a lume di candela vini esclusi, colazione in camera con torte fatte in casa. Il prezzo per due persone è di 270 euro.

Per informazioni: Associazione Alberghi del Libro d’Oro

Via Calzabigi 92, 57125 – Livorno

Tel +39 0586 793303 Fax +39 0586 793303

E-mail: info@goldenbookhotels.it

Sito web: www.goldenbookhotels.it