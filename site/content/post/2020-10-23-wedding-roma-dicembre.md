---
title: Il 3 e il 4 dicembre saranno le Giornate Nazionali del Wedding a Roma
author: Redazione
type: post
date: 2020-10-23T15:26:24+00:00
draft: true
url: /?p=13325
colormag_page_layout:
  - default_layout
categories:
  - VIAGGI
tags:
  - destination wedding planner
  - Roma
  - wedding
  - wedding in italy
  - wedding planner

---
In cabina di regia **Monica Balli** e **Daniela Corti**, due event designer note in tutto il mondo. Il gala **Wedding Stars**, in particolare, si svolge col patrocinio dell’**Enit–Agenzia Nazionale del Turismo**, del **Convention Bureau di Roma e del Lazio** e in partnership con **Zankyou Weddings**, il più grande portale specializzato al mondo. 

Due eventi fondamentali per il rilancio della nostra economia si terranno a Roma giovedì 3 e venerdì 4 dicembre: Monica Balli, l’event designer e wedding planner italiana celebre per diffondere il nostro lifestyle nel mondo col suo Monica Balli Events, organizzerà nella Città Eterna per il secondo anno di fila **Destination Wedding Peanuts**, presso il magnifico **Palazzo Dama**, dimora storica sul lungotevere; a seguire, venerdì 4, sarà il turno di Daniela Corti Events, l’agenzia fondata da Daniela Corti, ormai nota in tutto il mondo per i suoi eventi vip, per gli encomiabili sforzi di promozione di varie regioni d’Italia durante gli scorsi tre anni, e per il suo **The Italian Wedding Stars Gran Gala**, quest’anno alla sua quinta edizione e per il secondo anno presso **Cinecittà World**. 

<div class="wp-block-image">
  <figure class="alignright size-large is-resized"><img decoding="async" loading="lazy" src="https://progressonline.it/wp-content/uploads/2020/10/Monica-Balli.jpg" alt="" class="wp-image-13326" width="236" height="295" /><figcaption>Monica Balli</figcaption></figure>
</div>

L’evento Destination Wedding Peanuts è concepito per dare agli iscritti (wedding planner, organizzatori di eventi e venue manager) la reale possibilità di interagire personalmente con sette professionisti internazionali di chiara fama (international ambassador), che terranno “tavole rotonde” tematiche cui avranno accesso soltanto quattro partecipanti per sessione – da qui l’esigenza di ripeterle più volte nella stessa giornata.  
Gli international ambassador saranno poi premiati durante la serata The Italian Wedding Stars per lo straordinario livello raggiunto nella professione. 

#### L’evento The Italian Wedding Stars è dedicato alle aziende che operano sul territorio nazionale e promuoverà, allo stesso tempo, il wedding in Italy come ambita meta per gli sposi stranieri che desiderano per il loro matrimonio le ambientazioni più ricercate e quell’impareggiabile nota di eleganza ed esclusività del Belpaese.  {.wp-block-heading}

Di più: è l’unico progetto esclusivo e indipendente che permette ai migliori professionisti del settore wedding di competere per vincere il titolo di **Best Wedding Professional del 2020** all’interno della propria categoria d’appartenenza.  
La selezione dei finalisti è basata unicamente sul voto degli sposi che hanno usufruito dei loro servizi. Successivamente, una prestigiosa giuria wedding nazionale e internazionale decreterà i vincitori d’ogni categoria sulla base di quattro parametri: professionalità del sito web e/o presenza sui social, valore e originalità dei lavori presentati, referenze, eventuali progetti da svolgere su richiesta dei giudici.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2020/10/The-Italian-Wedding-Stars-1024x1024.jpg" alt="" class="wp-image-13327" width="240" height="240" /></figure>
</div>

La serata, che si tiene sotto l’egida dell’Enit e del Convention Bureau di Roma e del Lazio, sarà presentata da **Beppe Convertini**. La direzione artistica è affidata a **Samuel Peron** di Ballando con le stelle. I premi saranno realizzati dal maestro **Vincenzo Riverso**, mentre partner ufficiale per gli abiti utilizzati nel corso della serata è **Radiosa Atelier**.  
Al termine verrà consegnato un premio speciale alla carriera al notissimo presentatore televisivo Claudio Lippi.  
Le riprese della serata verranno effettuate da LaC Tv.

L’evento segue alla lettera le normative anti-Covid, e anzi l’ampiezza della sala prescelta, la Jurassic War, garantisce possibilità di distanziamento molto superiori ai limiti di legge. Laddove intervengano ulteriori restrizioni nelle prossime settimane verrà rinviato.

**Stefano Cigarini**, Amministratore Delegato di **Cinecittà World**:  
«La serata si svolgerà all’interno del padiglione di Jurassic War–la battaglia dei dinosauri, un’attrazione innovativa composta da un tunnel immersivo unico in Italia, così come è innovativo e si reinventa ogni anno il settore del wedding».

**Stefano Fiori**, Presidente del **Convention Bureau di Roma e del  
Lazio**: «Convention Bureau Roma e Lazio è ben lieto di supportare questa edizione del Gran Galà The Italian Wedding Stars, che si svolgerà a Roma. CBReL promuove l’importante segmento del wedding, di cui la capitale e gli storici borghi laziali rappresentano un’offerta valida e in grado di garantire tutti i migliori standard qualitativi».