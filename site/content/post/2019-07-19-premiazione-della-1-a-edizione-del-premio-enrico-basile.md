---
id: 11591
title: "Premiazione della 1.a edizione del \u201CPremio Enrico Basile&#8221;"
author: Redazione
type: "post"
guid: http://progressonline.it/?p=11591
url: "/?p=11591"
colormag_page_layout:
- default_layout
categories: "['CULTURA E SPETTACOLO']"
tags: "['bruno vespa', 'hotel cala piccola', 'monte argentario', 'premio enrico basile']"
---

Questa edizione d’esordio vedrà come illustre ospite e premiato il gionalista **Bruno Vespa** e si svolgerà domenica 21 luglio.  
Alla conferenza stampa parteciperà il Sindaco del Comune di Monte Argentario Franco Borghini, il giornalista Massimo Sandrelli, Gualtiero della Monaca Pres.Ass.Don Pietro Fanciulli e la giornalista Dianora Tinti.

**Domenica 21 luglio** alle ore 18:00 nella Sala Consiliare del Comune di Monte Argentario a Porto Santo Stefano, affacciata sullo splendido tratto di mare detto “*Lo stadio di Turchese*”, si terrà la cerimonia di premiazione della 1 a edizione del “*Premio Enrico Basile*”, dedicato al giornalismo.  
Il Premio nasce infatti per onorare la memoria del noto giornalista Rai che ha fatto dell’Argentario il suo buen retiro per molti anni e dove, ancora oggi, la moglie Gabriella Filippi ama tornare appena può.  
Enrico Basile, giornalista parlamentare, ha lavorato per molti quotidiani fra cui il Giornale di Sicilia, di cui è stato redattore capo per vent’anni.  
Nel 2004 ha scritto per Rai Eri Il nome un presagio, un’antologia anagrammata dei personaggi politici, dello spettacolo e delle locuzioni politiche la cui originalità sta nel fatto che tutti gli anagrammi sono analizzati, interpretati e spiegati con rigore.

Collaboratore fisso del settimanale Oggi nel settore della politica interna, ha collaborato per anni con la Rai ed è stato, fin dalla nascita, uno degli autori della fortunata trasmissione Porta a Porta.  
Questa edizione d’esordio, patrocinata dal Comune di Monte Argentario e dall’**Hotel Torre di Cala Piccola**, organizzata dal Centro Studi Don Pietro Fanciulli di Porto S. Stefano e dalla giornalista Dianora Tinti, vedrà come illustre ospite e premiato Bruno Vespa, a cui andrà il Premio alla carriera