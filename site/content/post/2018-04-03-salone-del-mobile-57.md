---
title: Il Salone del Mobile fa 57
author: Redazione
type: post
date: 2018-04-03T08:55:45+00:00
url: /?p=8253
colormag_page_layout:
  - default_layout
categories:
  - ATTUALITÀ
tags:
  - arredi casa
  - design
  - Salone del bagno
  - Salone del bagno 2018
  - Salone del Mobile
  - Salone del Mobile 2018
  - Salone Mobile
  - Salone Mobile 2018
  - Salone Mobile anteprime
  - Salone Mobile Milano

---
<img decoding="async" loading="lazy" class=" wp-image-8258 alignleft" src="https://progressonline.it/wp-content/uploads/2018/04/download.jpg" alt="" width="324" height="227" />Nata nel 1961, questa kermesse nel corso dei decenni ha saputo rinnovarsi e reinventarsi, riuscendo man mano ad adeguarsi alle esigenze e ai gusti dei clienti fino all’**affermazione come fiera internazionale punto di riferimento per il settore dell’arredo e del design**. Il Salone del Mobile è uno degli appuntamenti più importanti della stagione milanese; occasione per gli operatori nazionali e internazionali dell’ambito casa di mostrare le novità alle decine di migliaia di visitatori che entrano all’interno dei padiglioni. Ad oggi il Salone del Mobile è una delle principali fiere di settore a livello europeo e mondiale, capace da quel lontano 1961 di affermarsi come un evento chiave per quanto riguarda l’arredamento, il design e la casa. Alla prima edizione della kermesse parteciparono 328 aziende, su un’area espositiva di 11.860 m² e ci furono 12.100 visitatori, di cui 800 provenienti dall’estero. Numeri che hanno conosciuto una crescita vertiginosa di edizione in edizione, sino ad arrivare a sfiorare le 350.000 presenze dello scorso anno, con 165 Paesi partecipanti e il 75% dei buyer proveniente dall’estero. Cifre che verranno confermate anche in questa 57esima edizione: imprenditori, giornalisti, collezionisti, intellettuali, critici, designer, architetti, creativi, cultori del bello si ritroveranno in un luogo che li accoglie con una rete di opportunità e di anteprime.

<img decoding="async" loading="lazy" class=" wp-image-8256 alignright" src="https://progressonline.it/wp-content/uploads/2018/04/salonemobile20142-300x200.jpg" alt="" width="333" height="222" /> 

Obiettivo di Milano è quello di riuscire ad affermarsi, non sola-mente durante la settimana del Salone, come capitale mondiale del design e dell’arredamento. I numeri, in costante crescita, fanno ben sperare.Tra le griffe più importanti che saranno presenti al Salone del Mobile spicca quella di **Roberto Cavalli**. Il noto stilista propone le sue anteprime per quanto riguarda il comparto casa, presentando novità che abbinano linee raffinate e grintose, forme contemporanee, morbide ma con toni “jungle”. **Roberto Cavalli Home Interiors** espone la poltrona girevole Key West, contraddistinta da forme sinuose e arrotondate: lo schienale avvolgente in metallo dorato lucido si accompagna a una comoda e confortevole seduta rivestita di pregiata seta stampata. Accanto a lei la Chaise Longue Tahiti, evoluzione dell’omonima presentata al Salone del Mobile 2017, la poltrona allungata sinuosa ed ergonomica, che si distingue per le sue linee essenziali e per l’inconfondibile fascino luxury-chic, in perfetto equilibrio tra comodità e stile. Nella collezione dedicata agli interni domestici di Cavalli spicca la libreria componibile Acapulco. Un arredo dal forte impatto estetico, in legno rivestito di metallo satinato e dal design prettamente contemporaneo, grazie anche al sapiente accostamento dei materiali.  
<!--nextpage-->

  
**Questa 57esima edizione del Salone sarà protagonista in “esterna” anche in centro a Milano**, precisamente in Piazza del Duomo, con **Living Nature**. La Natura dell’Abitare, una grande mostra-installazione ideata dallo studio Carlo Ratti, che propone una sorta di “serra all’inglese 2.0” dove conviveranno contemporaneamente diverse situazioni climatiche associate alle quattro stagioni, con l’obiettivo di offrire spunti per la progettualità sostenibile negli interni della casa. All’interno del Salone del Mobile trova, poi, importante spazio il **Salone del Bagno**, appuntamento che fa di tecnologia e sostenibilità le sue due parole d’ordine.

<img decoding="async" loading="lazy" class=" wp-image-8255 alignleft" src="https://progressonline.it/wp-content/uploads/2018/04/salone-del-mobile-2018-salone-internazionale-bagno-2018-300x216.jpeg" alt="" width="336" height="243" /> La biennale dedicata al bagno si amplia, fa registrare il tutto esaurito e torna in Fiera Milano: **nei padiglioni 22-24 saranno tante novità che coniugano etica, tecno-logia e relax.** L’edizione 2018 del Salone Internazionale del Bagno propone una sezione dedicata esclusivamente a questo ambiente e si amplia per accogliere tutte le novità del settore, domotica compresa, che trasformano un luogo puramente funzionale nella stanza del benessere e del relax. Una nuova comfort zone digitale, responsabile e sostenibile.Uno spazio quello dedicato al bagno in continua crescita e che arriva alla sua settima edizione con i numeri più importanti della sua storia: **sono 228 gli espositori presenti sugli oltre 20.000 metri quadrati dei padiglioni milanesi**. Ampia visibilità a mobili e accessori, alle cabine doccia e impianti sauna, alla porcellana, rivestimenti e rubinetteria, dalle vasche da bagno a quelle idromassaggio. Il bagno è uno spazio in continua evoluzione e il Salone propone le novità e le anteprime del settore, per dimostrare come questa parte della casa si sia trasformata in una stanza che alla sfera prettamente privata della persona abbina la ricerca del benessere e del relax, con uno sguardo anche alla componente digitale e emozionale. Quella legata al bagno è diventata una concezione orientata sempre di più verso il green, alla sostenibilità e a un impatto via via minore sull’ambiente. **Ecco perché etica e responsabilità sono diventate due parole chiave** legate alla riscoperta di questo angolo di casa. Messe in mostra tutte le nuove tendenze che riguardano **uno spazio domestico sempre più fluido, vissuto e “connesso”** con le altre zone della casa, che richiede soluzioni efficienti, intelligenti e modulari. Grande protagonista sarà la smart kitchen, la cucina intelligente del futuro dotata di elettrodomestici sempre connessi, integrati all’IoT (Internet of Things) e predisposti per il risparmio energetico.

Presso i padiglioni di Fiera Milano Rho poi va in scena la 22a edizione di **EuroCucina**, che si conferma l’appuntamento più importante e autorevole del set-tore, occasione d’incontro e confronto per le migliori aziende italiane ed estere del comparto, e momento utile per scoprire le nuove tendenze dello spazio che è tornato ad essere al centro della casa contemporanea.