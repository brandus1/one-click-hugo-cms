---
title: Formula E, per le strade di Roma ecco il Gp elettrico
author: Redazione
type: post
date: 2017-10-19T13:34:15+00:00
url: /?p=6774
colormag_page_layout:
  - default_layout
categories:
  - AUTO
  - SLIDE
tags:
  - auto ecologiche
  - Eur
  - Formula E
  - Gp Roma
  - Gran Premio Roma
  - Roma

---
<img decoding="async" loading="lazy" class="size-medium wp-image-6777 alignleft" src="https://progressonline.it/wp-content/uploads/2017/10/FORMULA-E-ROMA-1-300x122.jpg" alt="" width="300" height="122" />Si era discusso molto anni fa circa la possibilità di istituire un Gran Premio di Formula 1 per le strade di Roma. Un circuito attraverso le vie della città sulla falsariga della storica pista di Monaco che, dal lontano 1950, si snoda attraverso le curve del Principato. Un&#8217;idea caduta però nel vuoto per questioni logistiche ed organizzative: la Capitale non avrebbe ospitato un Gran Premio di Formula 1 ma, oggi, la notizia che **Roma si popolerà comunque di motori potenti e macchine super veloci**.

Di poche ore fa infatti l&#8217;annuncio che in città **nel prossimo aprile si terrà in Italia il primo Gp di Formula E**, &#8220;versione&#8221; eco con delle monoposto elettriche che superano facilmente la velocità di 210 km/h. **Il <span class="nero">14 aprile 2018</span> l’E-Prix di Roma seguirà un tracciato di 2,8 km** con 21 curve che passerà per alcuni luoghi simbolo <span class="nero">dell’Eur.<br /> Stamani l&#8217;ufficialità data simbolicamente da 4 monoposto elettriche che hanno sfrecciato attraverso alcune delle mete simbolo di Roma: partiti dal Colosseo i vincitori delle scorse 3 edizioni del campionato elettrico sono arrivati fino all&#8217;Eur, sede dell&#8217;E-Prix 2018 italiano.</span>

Nelson Piquet su Panasonic Jaguar Racing, Sebastien Buemi a bordo della Renault e.dams e Lucas di Grassi (Audi Sport Abt Schaeffler), insieme al pilota italiano Luca Filippi (Nio Formula E) sono stati i protagonisti della presentazione del prossimo Gp romano.  
La competizione internazionale <span class="nero">Fia </span>dedicata alle monoposto 100% elettriche partirà il 2 dicembre 2017 a Hong Kong e si concluderà il prossimo 28 luglio 2018 a Montreal. **Sarà Mediaset a trasmettere i Gran Premi su Italia1 ed Italia2**.

&nbsp;

&nbsp;