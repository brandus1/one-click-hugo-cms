---
title: 'National Geographic: le più belle foto del 2017'
author: Redazione
type: post
date: 2017-12-21T12:01:13+00:00
url: /?p=7579
colormag_page_layout:
  - default_layout
categories:
  - CULTURA E SPETTACOLO
  - SLIDE
tags:
  - Amnesty International
  - Grand Prize 2017
  - migliori National Geographic
  - National Geographic
  - National Geographic foto
  - National Geographic foto 2017
  - National Geographic migliori foto 2017

---
** <img decoding="async" loading="lazy" class="size-medium wp-image-7587 alignleft" src="https://progressonline.it/wp-content/uploads/2017/12/National-Geographic-Logo-300x201.jpg" alt="" width="300" height="201" />Il Grand Prize 2017 per la categoria Wildlife** va ad un esemplare maschio di orango dell&#8217;Indonesia che, atto insolito per la sua specie, è intento a guadare un fiume nel Borneo. Una foto che cattura un momento in cui l&#8217;animale si rende protagonista di un **comportamento singolare quanto pericoloso**, che mette in evidenza i cambiamenti dell&#8217;habitat naturale di questa specie. Lo scatto è del fotografo Jayaprakash Joghee Bojan.

Si viaggia dall&#8217;altra parte del mondo per venire in contatto con i fenicotteri rosa dello Yucatan, Messico, immortalati da Alejandro Prieto e vincitori del secondo premio istituito da National Geographic. La terza piazza va invece ad un combattimento aereo di due aironi cinerini a due passi da un&#8217;aquila, spettatrice apparentemente disinteressata. La foto è stata scattata in Ungheria da Bence Mate.

Sono i soggetti (e gli autori) degli scatti premiati nell&#8217;annuale concorso **National Geographic Nature Photographer of the Year. **Tante le foto selezionate dallo scorso 5 settembre, data di apertura del contest, e provenienti da ogni parte del mondo. **Quattro le categorie di interesse**: la natura selvaggia, i paesaggi più straordinari, il mondo visto dall’alto e dal basso. Le prime tre posizioni sopra descritte riguardano il tema Wildlife (natura selvaggia) ed il premio di oltre 7000 dollari va allo scatto _Face to Face in a river in Borneo, _foto che risalta il cambiamento del comportamento animale a causa del tanto drastico quanto drammatico cambiamento degli habitat.

Per la categoria &#8220;paesaggi straordinari&#8221; premio a &#8220;Firefall&#8221;, scatto che immortala la potenza dei fenomeni vulcanici delle Hawaii. Per &#8220;il mondo visto dall&#8217;alto&#8221; vince invece &#8220;Rock Pool&#8221;, una foto che ritrae un&#8217;alta marea a Sydney con l&#8217;Oceano Pacifico che si infrange su una piscina naturale di roccia. Dal mondo sottomarino invece la spunta &#8220;Fluorescent Anenome&#8221;, che offe uno spettacolo di luci in uno scatto catturato a Washington, presso il Canale di Hood.

Di seguito una **galleria** delle foto sopra descritte:



<div class="fb-quote fb_iframe_widget">
</div>

<div class="fb-quote fb_iframe_widget">
</div>

.