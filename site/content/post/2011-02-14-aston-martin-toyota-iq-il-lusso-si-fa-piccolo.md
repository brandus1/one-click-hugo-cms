---
id: 3851
title: Aston Martin &#045; Toyota iQ, Il lusso si fa piccolo
author: Redazione
type: "post"
guid: http://progressonline.it/2010/11/04/aston-martin-toyota-iq-il-lusso-si-fa-piccolo/
url: "/?p=3851"
post_views_count:
- '12'
- '12'
categories: "['AUTO']"
---

**40.000 euro per una Toyota iQ**. Possibile? A quanto pare sì, se ad occuparsi della piccola di Toyota è Aston Martin. Nasce Cygnet, una nuova piccola auto che riprende le forme della Toyota iQ 1.3 e si trasforma in un giocattolo piccolino, ma dal lusso esagerato.

**Prestazioni e meccanica rimangono le stesse.** A cambiare è l’aspetto che si esplica in due versioni.

**La Snow White,** color bianco neve, impreziosita da dettagli d’argento e cromati, oltre ai cerchi in lega White Diamond, diamantati per regalare all’utilitaria un aspetto oltremodo ricercato. Bianchi anche i sedili, dalle sfumature perlate e abbelliti da elementi in alcantara e cromo satinato.

**La Black si colora di nero**, come suggerisce il nome. In realtà la carrozzeria è di un particolare verde bottiglia, neri sono solo alcuni elementi posti in meticoloso contrasto. E nero è l’interno, fatto di sedili in pelle, trapuntati di diamante.

**E’ la nuova frontiera** delle auto esclusiva: mettere sfarzo misurato in un piccolo contenitore. Così, la citycar Toyota diventa improvvisamente esclusiva e di grande eleganza.