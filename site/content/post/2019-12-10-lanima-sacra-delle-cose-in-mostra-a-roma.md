---
title: “L’anima sacra delle cose” in mostra a Roma
author: Redazione
type: post
date: 2019-12-10T10:37:11+00:00
url: /?p=12258
colormag_page_layout:
  - default_layout
categories:
  - CULTURA E SPETTACOLO
tags:
  - arte contemporanea mostre Roma
  - arte Roma
  - mostre roma

---
Inaugura a **Roma**, nella splendida sede di Palazzo Naiadi, “_**L’Anima sacra delle cose**_”, mostra personale della scultrice italo-spagnola Valentina Lucarini Orejon.

Una mostra importante incentrata sul significato della reliquia, filo conduttore della ricerca dell’artista, primario oggetto di venerazione proprio della religione cristiana, intermediario “terreno” tra il fedele e Dio (oppure il santo) a cui chiedere la grazia, il “voto”.

<figure id="attachment_12259" aria-describedby="caption-attachment-12259" style="width: 350px" class="wp-caption alignleft"><img decoding="async" loading="lazy" class="wp-image-12259" src="https://progressonline.it/wp-content/uploads/2019/12/Modern-Icon-di-Valentina-Lucarini-Orejon-300x300.jpg" alt="" width="350" height="350" /><figcaption id="caption-attachment-12259" class="wp-caption-text">Modern Icon di Valentina Lucarini Orejon</figcaption></figure>

_«Attraverso le mie due serie di opere “Reliquie” e “Modern Icons” cerco di decifrare cosa significhino e cosa siano, per me, i valori del Ricordo e della Presenza; valori non religiosi ma spirituali connessi inesorabilmente alla fragilità umana presente nelle “cose” umane, negli oggetti, che diventano giacenze di memorie del passato» –_ racconta **Valentina Lucarini Orejon**.

_L’anima sacra delle cose_ è un viaggio attraverso l’Anima del Mondo. Attingendo ad un ricco bagaglio di tradizioni del cristianesimo popolare, l’artista realizza opere in bronzo, gesso e marmo, che rappresentano in gran parte sezioni del corpo di un ipotetico Messia: come “Anima Sacra”, opera inedita e centrale di questa mostra, realizzata in marmo bianco purissimo da cui trasuda profumo (essenza immateriale che diviene essa stessa oggetto), la quale è l’elemento rivelatore, atto a rievocare ciò si credeva perduto: la memoria del proprio passato, ovvero l’anima sacra del proprio mondo interiore.

Mirabile la potenza figurativa di sculture quali “Hypnosis” o “Ex Voto I” o “Alba Bianca”, evocatrici di episodi biblici come la Crocifissione o la Deposizione di Cristo, o anche “Modern Icon” e “Mystic Gate”, opere in cui l’artista reinterpreta a suo modo i linguaggi dell’arte classica, approdando ad una dimensione onirica, quasi metafisica.

Curato da Raffaella Salato, **questo progetto artistico dal grande impatto visivo conta oltre 30 opere in esposizione e si snoda su due spazi**: la Grand Hall, dove è esposta la serie delle _Pale_, e la galleria, dove il percorso espositivo è arricchito da una serie di disegni preparatori in china, grafite e carboncino, che danno conto dell’abile tecnica dell’artista; inoltre, degna di nota è la composizione dal titolo “Static Composition in Motion”, quasi una _wunderkammer_ in miniatura, realizzata con opere in bronzo, marmo, gesso, rame e legno, con vasi di recupero e la radice scavata e sabbiata di un limone; in aggiunta, infine, ad un’installazione fatta con i cilindri che in laboratorio la Lucarini Orejon utilizza per fasciare le forme prima della fusione in bronzo, reinterpretati di volta in volta con originale estro e trasformate esse stesse in sculture.

**La mostra è presentata da Le Dame**, galleria d’arte contemporanea basata a Londra, promossa dalla Fonderia Artistica Versiliese, da I Profumi del Marmo e ospitata da Palazzo Naiadi – The Dedica Anthology |ROMA – il bellissimo hotel che si affaccia proprio sulla fontana delle Naiadi in Piazza della Repubblica e che ha fatto dell’arte contemporanea un punto cardine del proprio brand, coniando anche l’hashtag #dedicaforthearts.<span class="Apple-converted-space"> </span>

La mostra, a ingresso gratuito, sarà aperta al pubblico a partire dal 13 dicembre 2019. Per ulteriori informazioni, potete visitare il sito [www.ledameartgallery.com][1].

 [1]: https://www.ledameartgallery.com