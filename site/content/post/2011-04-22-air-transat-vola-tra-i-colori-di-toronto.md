---
id: 3577
title: Air Transat vola tra i colori di Toronto
author: Redazione
type: "post"
guid: http://progressonline.it/2011/04/22/air-transat-vola-tra-i-colori-di-toronto/
url: "/?p=3577"
post_views_count:
- '10'
- '10'
categories: "['VIAGGI']"
---

Air Transat presenta Toronto: la compagnia inaugura la stagione primaverile promuovendo offerte straordinarie per volare No Stop nella metropoli canadese affacciata sul Lago Ontario e con uno skyline inconfondibile.   
Da Roma e Venezia si potrà raggiungere Toronto a partire da 496 euro A/R, da Lamezia Terme a partire da 546 euro A/R e da Pescara da 606 euro A/R, tasse incluse. I voli, che partiranno il 9 aprile da Roma, il 7 maggio da Venezia, il 26 maggio da Lamezia e il 9 giugno da Pescara, sono operati con nuovi Airbus A 310 e A 330.

Comfort a bordo assicurato dalla compagnia canadese che offre tre proposte gastronomiche differenti rigorosamente selezionate, vino e un dessert per rendere ancora più piacevole il viaggio in Classe Club e in Economy. In Classe Club tutti i passeggeri Club godono di un servizio speciale che comprende una cabina separata, sedili più spaziosi, scelta tra vari menù e 4 etichette vinicole, spuntino e servizio bar gratuiti.

Volare con Air Transat sarà un’ottima opportunità per visitare il lago Ontario con le 18 isole verdeggianti che si trovano di fronte alla città, e il colorato St. Lawrence Market: situato nel centro storico, il mercato è ricco di prodotti biologici, prelibatezze provenienti da tutto il mondo e antiquariato, ed è animato anche da lezioni di cucina dal vivo.

E’ già possibile prenotare il proprio biglietto per volare in Canada presso le agenzie di viaggio contattando il numero Air Transat Booking 0659606512, via mail agli indirizzi airtransat@rephouse.it e airtransat.gruppi@rephouse.it, o tramite Skype con i seguenti contatti: flaminia.rephouse per il booking individuale e adele.rephouse per i gruppi.