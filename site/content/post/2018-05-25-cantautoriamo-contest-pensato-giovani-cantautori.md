---
id: 8666
title: CantautoriAMO, il contest pensato per i giovani cantautori
author: Redazione
type: "post"
guid: http://progressonline.it/?p=8666
url: "/?p=8666"
colormag_page_layout:
- default_layout
categories: "['CULTURA E SPETTACOLO']"
tags: "['cantautore', 'cantautori', 'cantautori emergenti', 'cantautori italiani', 'cantautoriamo', 'contest musica roma', 'eventi musica Roma', "L'Asino che Vola Roma", 'Le Foodie Roma', 'musica Roma']"
---

![](https://progressonline.it/wp-content/uploads/2018/05/IMG-20180523-WA0020-211x300.jpg)Mettere in contatto cantautori esordienti con professionisti del settore musicale? **CantautoriAMO** è il progetto che incarna proprio questa mission: la possibilità di rappresentare prima di tutto il cantautorato, poi di mettere in mostra giovani artisti facendoli esibire di fronte a esperti e altri musicisti.  
E’ l’idea di **Fabio Marino**, Art Director di **Le Foodie Cafè Bistrot**, che, in collaborazione con **Igor La Fontana**, Direttore Artistico de **L’Asino che Vola** che ha già portato al vertice diversi cantautori emergenti, si propone di lanciare nuovi talenti con il contest **CantautoriAMO**.

Fa parte di questo progetto anche Alberto Menenti, un veterano della musica live e del cantautorato, ideatore, insieme ad Alessandra Stella Zanetti, del metodo “ONDA”, un percorso formativo sull’interpretazione della forma-canzone e che affiancherà CantautoriAMO come Presidente di giuria.

La parte tecnica del progetto sarà affidata a Musicarte, che fornirà strumenti, allestimenti e supporti per la perfetta realizzazione di quanto ideato.![](https://progressonline.it/wp-content/uploads/2018/05/IMG-20180523-WA0018-300x230.jpg)

“Qualcuno lo chiama contest, altri concorso, insomma uno spazio per chi alla musica prima si appassiona, e poi la studia così tanto da perdere il tempo ed il fiato” spiega l’ideatore **Fabio Marino**, “volevo che fossero proprio loro (i cantautori, ndr) ad avere le opportunità che gli spettano, volevo che prendessero gli applausi che meritano e volevo che le loro canzoni fatte di emozioni, fatte di storie vere, fatte di buone e cattive esperienze, venute alla luce dopo un notte passata in macchina a cercare un ispirazione o arrivate in un momento, e ancor prima che si rendessero conto, erano già pronte per un palco, sentire proprio quelle canzoni cantate dalle gente.”  
Le richieste di iscrizione per il contest sono molte e **stanno arrivando da tutta Italia**. Fabio Marino si gode questo successo e ammette “Per me è stata una soddisfazione soprattutto perché questo ha dimostrato che la mancanza di opportunità non è relativa solo a Roma, la nostra città.”