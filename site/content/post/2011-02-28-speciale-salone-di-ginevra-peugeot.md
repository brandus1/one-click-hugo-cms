---
id: 3875
title: SPECIALE SALONE DI GINEVRA. Peugeot
author: Redazione
type: "post"
guid: http://progressonline.it/2010/06/10/speciale-salone-di-ginevra-peugeot/
url: "/?p=3875"
post_views_count:
- '10'
- '10'
categories: "['AUTO']"
---

Il Marchio del Leone presenta in anteprima mondiale al Salone di Ginevra la Nuova 308, la 508 e le sue nuove tecnologie ambientali: micro-ibridazione e-HDi su 508 e 308, il primo ibrido diesel al mondo con 3008 Hybrid4; e un veicolo al 100% elettrico con i0n.

La nuova 308 integra i nuovi codici stilistici del Marchio: le tre varianti di carrozzeria - Berlina, SW e CC - evolvono verso un’eleganza più tecnologica, caratterizzata sempre da un grande dinamismo, che ritroviamo, ad esempio, nei nuovi proiettori allo xeno dal corpo color titanio o nell’esclusivo allestimento Gti.

Con la nuova 508, invece, Peugeot ribadisce le proprie ambizioni in uno dei suoi campi storici, quello delle grandi stradiste. La 508 propone, con le sue varianti Berlina (4,79 m) e SW (4,81 m), con la sua ampia offerta di motorizzazioni Benzina e Diesel da 112 a 204 CV dai consumi contenuti, con i suoi inediti equipaggiamenti, un’offerta moderna al centro delle aspirazioni di una clientela dinamica, esigente e responsabile.

A Ginevra, RCZ presenta la sua edizione limitata «Asphalt», disponibile nella primavera 2011: si differenzia dalla versione 200 CV di serie per la tinta carrozzeria grigio opaco, per le ruote da 19’’ bicolore e per i numerosi elementi distintivi interni ed esterni che contribuiscono a un «look» sportivo radicale.  
Peugeot presenta poi a Ginevra 3008 HYbrid4 Limited Edition: i 400 esemplari numerati, in tinta bianco madreperlato e con rivestimenti in pelle integrale bicolore, potranno essere prenotati on-line sin dall’apertura del Salone.

Sul crossover 3008, l’ibridazione di un motore diesel (2.0 litri HDi FAP® 120 kW/163 CV) che muove le ruote anteriori e di un motore elettrico da 27 kW (37 Cv) montato al retrotreno, permette di ottenere quattro ruote motrici, una potenza massima di 200 CV, una modalità “emissioni zero” e un consumo medio normalizzato a partire da 3,8 l/100 km.  
i0n è la prima vettura urbana al 100 % elettrica, di nuova generazione, pensata per una clientela professionale e privata. Le batterie agli ioni di litio che alimentano il suo motore elettrico da 47 kW (64 CV) permettono di raggiungere una velocità di punta di 130 km/h e un’autonomia di 150 km. 4 porte, 4 posti, silenziosa, vivace, pratica, i0n associa un ottimo rapporto abitabilità/ingombro a una maneggevolezza senza pari e a un bassissimo costo di utilizzo.

Infine, la nuova 908, alla quale Peugeot Sport ha tolto il velo all’inizio di febbraio, esprime il dinamismo del Marchio sullo stand Peugeot. L’obiettivo di 908 è vincere, come nel 2010, il campionato Intercontinental Le Mans Cup e, a coronamento di ciò, la 24 Ore di Le Mans, che si disputerà l’11 e il 12 giugno prossimi. Completamente nuova, la 908 è conforme al regolamento tecnico con la sua ”pinna dorsale” ma anche con il suo motore V8 HDi FAP® di 3,7 litri di cilindrata, che sviluppa 550 CV. In prima mondiale a Ginevra, Peugeot Sport toglierà il velo a una nuova concept…