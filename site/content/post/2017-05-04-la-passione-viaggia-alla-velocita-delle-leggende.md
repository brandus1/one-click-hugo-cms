---
id: 5865
title: "La passione viaggia alla velocit\xE0 delle leggende"
author: Redazione
type: "post"
guid: http://progressonline.it/?p=5865
url: "/?p=5865"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '20'
- '20'
categories: "['AUTO', 'SLIDE']"
tags: "['auto', 'Verona', 'Verona Legend Cars']"
---

Dal 5 al 7 maggio 2017, torna VERONA LEGEND CARS, la Fiera delle auto storiche, giunta alla terza edizione e organizzata da Verona Fiere e Intermeeting all’interno dei padiglioni dell’ente fieristico ![VLCs2016 (215)](https://progressonline.it/wp-content/uploads/2017/05/VLCs2016-215-300x200.jpg)  
Forte del risultato del 2016, in cui si registrò un 25% in più in termini di spettatori, Verona Legend Cars si presenta tirata a lucido con un evento che è una prima assoluta e con più di 1000 auto d’epoca in esposizione.  
Auto sportive protagoniste sia nei 40mila metri quadrati dei padiglioni e nei vasti spazi dedicati ai raduni all’aperto che nei tanti imperdibili appuntamenti legati all’evento, a partire da una retrospettiva del Museo Nicolis di Verona sulle Lancia sportive da turismo come l’Aurelia GT 2500 B20 – il modello che arrivò primo nella sua classe e secondo in assoluto al suo esordio nella Mille Miglia del 1951. Qui sarà presente anche un pezzo unico della storia italiana come la Ferrari 250 GTE 2+2 del Maresciallo Spatafora, proveniente dal Museo delle Auto della Polizia di Stato a Roma.  
Sempre nel salone, un’altra icona del mondo delle competizioni: con la Mostra “Rosso Alfa 1987-2007” tornano le Alfa 75, 155 e 156 protagoniste delle competizioni per vetture turismo in Italia, nel DTM tedesco e nei Campionato Europeo e Mondiale. Sette gli esemplari originali presenti – tra cui la 155 V6 TI vincitrice del DTM 1993 con Nicola Larini – assieme ai piloti che le hanno portate alla vittoria![credit Museo Nicolis, Lancia Flaminia “Touring” convertibile , Photo Ivano Mercanzin (4)](https://progressonline.it/wp-content/uploads/2017/05/credit-Museo-Nicolis-Lancia-Flaminia-“Touring”-convertibile-Photo-Ivano-Mercanzin-4-300x225.jpg): il già citato Larini, Gabriele Tarquini – vincitore del BTTC britannico con la 155 Silverstone D2 nel 1994 e Fabrizio Giovanardi, Campione del FIA European Touring Car Championship 2001-2002 con Alfa 156.  
La novità assoluta di questa edizione è, tuttavia, “La Sfida dei Campioni”, una gara ad inseguimento con i protagonisti del Mondiale Rally di ieri e di domani, Lancia Delta Integrali e Abarth di ultima generazione.  
Non mancheranno i grandi dell’epoca d’oro dei Rally. Miki Biasion, Markku Alén, Juha Kankkunen, Alex Fiorio, Francois Delecour, Lucky Battistolli, Piero Liatti e la giovane promessa italiana al Campionato del Mondo Fabio Andolfi si sfideranno su un circuito di quasi 1 km per 15mila metri quadrati all’interno del quartiere fieristico. Il programma prevede rincorse, evoluzioni e inseguimenti sul tracciato interamente supervisionato da Aci Verona che si dipana in una successione di curve a gomito e rettilinei. Le auto alla guida delle quali i piloti si cimenteranno variano dalle leggendarie Lancia Delta integrale e Lancia Rally 037 alle nuove 695 e 124 Rally messe a disposizione dal Main Sponsor Abarth.  
Previsti, infine, tantissimi raduni, da Alfa Giulia alle Mercedes SL e Coupé per un Salone che riunisce la passione per l’auto storica all’emozione dello sport.

**UN GRANDE MERCATO EUROPEO![verona legend hcc 2016](https://progressonline.it/wp-content/uploads/2017/05/verona-legend-hcc-2016-300x300.jpg)**  
Uno degli elementi più forti della cultura Classic è il legame tra l’auto e il suo proprietario. L’auto storica è più un mezzo di trasporto e molto più che un semplice oggetto. È un’esperienza che coinvolge i sensi: la vista, l’udito e l’olfatto; è una patrimonio che racconta la storia e la società. Per questo nessun appuntamento dedicato all’Heritage può dirsi completo senza la possibilità di scoprire tra centinaia di modelli originali, l’auto adatta alla sensibilità di ognuno.  
A Verona Legend Cars le auto in vendita sono ben 1350, tutte provenienti dai migliori dealer specializzati in Europa e comprendono sia modelli perfettamente restaurati – la maggior parte – che auto da restaurare in prima persona, molto apprezzate dagli appassionati perché permettono loro di vedere rinascere la “propria” auto d’epoca sotto i loro occhi.  
In questa grande vetrina che mette in contatto commercianti e appassionati in Italia e all’estero, figurano i modelli più rari e preziosi a fianco delle vetture più diffuse, amate e facilmente accessibili. Il fulcro della passione per l’Heritage, infatti, è la passione stessa e la predilezione individuale per marchi e modelli.  
L’elenco delle classiche in vendita, a Verona, rispecchia l’assoluta varietà dei gusti. Le intramontabili Porsche 911, le amatissime berline Mercedes e Bmw si affiancano ai gioielli Ferrari e Maserati, alle sportive Alfa e Lancia. Ci sono modelli americani, modelli europei e auto che devono la loro esistenza alle influenze reciproche tra i due continenti, come le Porsche 356 Speedster, nata su richiesta degli importatori nordamericani per godere il sole della California. E questa è solo un piccolo assaggio delle auto esposte che, dalla Jaguar E alle DS, dalle MG alla Bianchine, coprono l’intero spettro dell’Heritage e tra le quali ognuno può trovare l’auto dei propri sogni.  
Verona Legend Cars  
Dal 5 al 7 maggio 2017  
Verona Fiere  
[www.veronalegendcars.com](https://www.veronalegendcars.com)  
**Verona si tinge di rosso**  
Le due strutture che custodiscono il patrimonio storico del Cavallino Rampante partecipano per la prima volta a Verona Legend Cars nell’anno che segna i 70 anni di vita dell’iconico marchio. In unico stand il Museo Enzo Ferrari di Modena e il Museo Ferrari di Maranello esporranno il simulatore F1, un modello che ha segnato la storia del Cavallino e l’atmosfera unica delle “rosse” più famose del mondo. Presente anche uno special guest: il pullman di Discover Ferrari &amp; Pavarotti Land che permette di scoprire, partendo dai Musei, le terre d’arte, cultura musica e enogastronomia dove è nata e cresciuta la leggenda Ferrari.

Domenico Daniele Battaglia