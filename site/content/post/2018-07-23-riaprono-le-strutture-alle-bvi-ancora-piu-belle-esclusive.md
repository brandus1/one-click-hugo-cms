---
title: Riaprono le strutture alle BVI, ancora più belle e esclusive di prima
author: Redazione
type: post
date: 2018-07-23T14:33:24+00:00
url: /?p=9289
colormag_page_layout:
  - default_layout
categories:
  - VIAGGI
tags:
  - estate
  - Isole Vergini
  - turismo
  - Viaggi

---
<img decoding="async" loading="lazy" class=" wp-image-9291 alignleft" src="https://progressonline.it/wp-content/uploads/2018/07/Logo_BVI-Summer-Sails-300x243.jpg" alt="" width="351" height="284" />Ormai è passato quasi un anno da quando gli uragani Irma e Maria hanno colpito le BVI (Isole Vergini Britanniche). Nonostante i danni, negli ultimi mesi, la popolazione locale e gli operatori si sono rimboccati le maniche e hanno lavorato duramente per far tornare le BVI al loro consueto splendore, con importanti iniziative locali, come la campagna **Seeds of Love**, che mira a **ripristinare la vegetazione autoctona delle isole**, e la **speciale promozione** “**<u>Summer Sails</u>**”, che incentiverà i visitatori a tornare alle BVI quest’estate.

Molte strutture hanno intrapreso importanti operazioni di ristrutturazione, che le hanno rese, se possibile, ancora più belle ed esclusive di prima, come per esempio il resort **Guana Island**, che si prepara per la grande **riapertura**, **l’1 agosto** dopo una ristrutturazione delle 18 suite e diverse migliorie che hanno coinvolto tutto il resort, tra cui l’ampliamento del suo frutteto biologico e il ripristino della barriera corallina circostante.

Altra nuova apertura tanto attesa è quella dello **Scrub Island Resort, Spa & Marina**, situato all&#8217;estremità orientale di Tortola, il quale è rimasto parzialmente aperto durante gli ultimi mesi e ha implementato una serie di importanti ristrutturazioni e incrementato i propri servizi in vista della **riapertura, prevista per il 1° ottobre 2018**.<img decoding="async" loading="lazy" class=" wp-image-9290 alignright" src="https://progressonline.it/wp-content/uploads/2018/07/Guana-Island-300x199.jpg" alt="" width="395" height="262" />

Lo **Scrub Island Resort, Spa & Marina** offre inoltre escursioni con la compagnia **<u>Dive BVI</u>** per esplorare le **bellezze delle Isole Vergini Britanniche**, tra cui **The Baths** a **Virgin Gorda**, i tanti affascinanti relitti storici sommersi nelle acque cristalline e Norman Island, tra le altre.

Tra le diverse proprietà delle BVI che stanno accogliendo nuovamente gli ospiti troviamo inoltre lo splendido resort **Oil Nut Bay**, a **Virgin Gorda** e il **Cooper Island Beach Club**. Sull’isola di **Anegada,** le strutture già operative includono invece l’**Anegada Beach Club** e l’**Anegada Reef Hotel**.

Il sito **www.bvitourism.com/bvistrong** offre informazioni aggiornate sull’operatività e le date di riapertura di proprietà alberghiere, ville, attrazioni, ristoranti, operatori boat charter e centri diving, suddivise per isola.

Per ulteriori informazioni sulle **BVI**, visitare il sito [**www.bvitourism.it**][1].

 [1]: https://www.bvitourism.it