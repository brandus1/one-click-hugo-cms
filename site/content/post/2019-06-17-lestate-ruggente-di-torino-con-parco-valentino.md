---
title: L’estate ruggente di Torino con Parco Valentino
author: Redazione
type: post
date: 2019-06-17T10:37:52+00:00
url: /?p=11398
colormag_page_layout:
  - default_layout
categories:
  - AUTO
tags:
  - Parco Valentino
  - salone auto
  - salone valentino
  - Torino

---
I criteri rivelatisi vincenti gli scorsi anni sono stati confermati. Ingresso gratuito dalle 10 alle 24, un’esposizione open air di tutte le novità e le anteprime delle maggiori case automobilistiche. Il tutto lungo i viali di quello che fu il circuito del Gran Premio del Valentino. Mission dell’evento: mantenere forte la passione per le 4 ruote.

<img decoding="async" loading="lazy" class="alignleft wp-image-11399 " src="https://progressonline.it/wp-content/uploads/2019/06/SaloneAuto2018-GranPremio-053-1024x600.jpg" alt="" width="514" height="302" /> Grandi protagoniste di questa edizione saranno le nuove tecnologie, presenti non solo all’interno degli stand delle case automobilistiche ma anche nel nuovo _**Focus Auto Elettriche**_. Le auto elettriche e le ibride plug-in di attuale produzione delle case automobilistiche non verranno semplicemente esposte ma saranno a completa disposizione del pubblico per un test drive. I visitatori potranno quindi non solo approfondire e conoscere queste nuove tecnologie e confrontarsi con gli esperti del settore, ma avranno la possibilità di provarle su strada, in percorsi di viabilità ordinaria. Durante l’evento si terrà anche un approfondimento sulla tecnologia al servizio del guidatore. Un’area dell’esposizione sarà infatti dedicata ai sistemi di guida assistita. Qui i visitatori potranno vedere all’opera auto di diversi brand messe alla prova all’interno di un circuito sperimentale. In particolare, si testeranno le auto a guida remota con tecnologia 5G. Questo sistema ha fatto per la prima volta la sua comparsa in Italia lo scorso anno, quando è stata presentata, sempre a Torino, un’automobile guidata a distanza da un operatore posizionato all’interno di **Palazzo Madama**. Il sistema, sviluppato da Tim ed Ericsson, ha come principale vantaggio l’affidabilità della connessione, che permette un costante contatto tra operatore e veicolo. Ma le novità di quest’anno non finiscono qui. Un circuito cittadino lungo 8 chilometri verrà realizzato dentro il centro storico della città, coinvolgendo le strade più eleganti di Torino. Questo percorso è creato appositamente per fare da sfondo alla parte dinamica della manifestazione, che includerà diverse sfilate.

**Gran Premio Parco Valentino**

Il Gran Premio Parco Valentino è l’evento di punta dei 5 giorni dedicati all’automotive. L’evento inizierà la mattina di domenica 23 giugno. La sfilata partirà da piazza Vittorio Veneto e si protrarrà per 40 chilometri, attraversando le vie del centro di Torino e delle colline vicino Superga, per poi terminare alla Reggia di **Venaria**. L’appuntamento è alle ore 8.30 ma la partenza delle prime vetture non è prevista prima delle 10.30. Protagoniste della sfilata saranno non soltanto supercar e preziose auto classiche appartenenti a club e collezionisti, ma anche i prototipi e le on-off dei centri stile e le vetture più importanti della storia del motorsport. Per l’occasione le vie del centro cittadino verranno interamente chiuse al traffico, per permettere ad appassionati e curiosi di ammirare da vicino la sfilata di motori.<img decoding="async" loading="lazy" class="alignright wp-image-11401 " src="https://progressonline.it/wp-content/uploads/2019/06/IMG_1207-1024x683.jpg" alt="" width="491" height="328" />

Tra gli eventi che inaugureranno il circuito dinamico cittadino ci sarà, alle ore 19 di mercoledì 19 giugno, una grande parata di automobili che inizierà con la **President Parade**. Si tratta di un evento unico al mondo: presidenti e amministratori delegati delle più importanti case automobilistiche guideranno in parata una delle auto rappresentative del loro marchio, accompagnati dai più grandi designer di sempre. A seguire ci sarà la Journalist Parade. Qui, a sfilare con le proprie vetture o con quelle affidategli dai brand, saranno i più noti influencer automotive, direttori delle più autorevoli riviste e quotidiani di settore e i responsabili delle pagine motori. Ed infine la Supercar Night Parade dove sfileranno sulle proprie auto storiche e di prestigio oltre 200 collezionisti e appassionati provenienti da tutta Italia. Lamborghini, Bugatti, Maserati, Porsche, Ferrari, Jaguar, Rolls Royce e altre vetture dei più famosi brand si incontreranno infine a Parco Valentino, entreranno nel salone e saranno lasciate in un’area riservata. Al termine della parata sarà possibile godere di una visita esclusiva del Salone dell’Auto di Torino in notturna. Da non perdere anche gli altri eventi della manifestazione. Il calendario dei cinque giorni è molto fitto e variegato, pensato per il coinvolgimento di un pubblico ampio, che spazia dagli appassionati, ai collezionisti, dai turisti a tutti i cittadini.

<p style="text-align: right;">
  <em>Roberta Imbesi</em>
</p>

Foto dall&#8217;Ufficio Stampa  
Cover: © Filippo Alfero  
Salone Auto Torino, Parco Valentino  
Torino, 6-10/06/2018