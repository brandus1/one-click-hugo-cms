---
title: Croazia a cinque stelle al Kempinski Hotel Adriatic
author: Redazione
type: post
date: 2016-05-05T15:55:15+00:00
url: /?p=4409
slide_template:
  - 
  - 
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:2:{s:16:"td_post_template";s:17:"single_template_3";s:14:"td_primary_cat";s:2:"24";}'
  - 'a:2:{s:16:"td_post_template";s:17:"single_template_3";s:14:"td_primary_cat";s:2:"24";}'
post_views_count:
  - 34
  - 34
categories:
  - VIAGGI
tags:
  - croazia
  - golf
  - Hotel
  - jacuzzi
  - Kempinski Hotel
  - kids
  - news viaggi
  - ristorante
  - spa
  - suite
  - travel

---
L’elegante e contemporaneo Kempinski Hotel Adriatic è il primo hotel di lusso in Croazia dotato di spiaggia privata, spa e golf. È stato inaugurato il 1° agosto 2009 sulla costa istriana dallo storico gruppo europeo dedicato all’ospitalità di lusso, che ha scelto di essere presente in Croazia, meta turistica molto amata dagli italiani e, per molti versi, ancora tutta da scoprire.

Gli spazi comuni ampi e accoglienti, le luminose camere e le lussuose suites, i due ristoranti gourmet, i tre bar, la piscina, la spiaggia privata, l’Energy Clinic Carolea SPA di 3000 mq, corredata di gym, piscina interna e due piscine esterne (di cui una riscaldata), il magico Kempinski Kids Club, la cappella privata per matrimoni circondata dal giardino mediterraneo, il centro convegni sul mare dotato delle più moderne attrezzature tecniche e il campo da golf da 18 buche sono stati ideati per soddisfare le aspettative degli ospiti più esigenti.

Il Kempinski Hotel Adriatic, situato direttamente sul mare sulla costa nordovest della penisola istriana, gode di una spettacolare vista che si spinge fino alle cittadine di Piran e Portoroz, sull’attigua costa Slovena, e sulla costa italiana; col bel tempo è possibile persino scorgere le cime bianche delle Alpi all’orizzonte.

L’albergo dispone di 186 camere arredate con grande classe e di vaste suites di stile contemporaneo, caratterizzate da colori caldi e mediterranei e dotate di balcone o terrazza. Tutte le camere e le suites hanno la vista sul mare o sul verde del campo da golf immerso nella campagna istriana. Inoltre sono corredate di connessione Internet ad alta velocità W-Lan, telefoni touch screen, televisore a schermo piatto Bang & Olufsen e impianto HiFi Bose. I bagni dispongono di vasca e cabina doccia separata e TV incorporata nello specchio. Le presidential suites sono immense, vere e proprie residenze private dotate di zona pranzo, zona salotto, studiolo, terrazza esterna con jacuzzi a cielo aperta e vista sulla baia di Piran.

I due ristoranti gourmet dell’hotel sono in grado di soddisfare gli ospiti più esigenti, offrendo piatti squisiti a base di prodotti locali freschissimi, accompagnati da un panorama unico e da diverse possibilità d’intrattenersi all’aperto. Il ristorante à-la-carte Dijana offre le migliori specialità della cucina mediterranea. Per i palati più tradizionali, il posto ideale è il ristorante Kanova in stile istriano, dove si possono assaggiare i sapori dell’autentica cucina locale, preparati sul focolare aperto o sotto la tradizionale peka o campana.

L’Enegy Clinic Carolea Spa in stile greco-romano offre un’atmosfera raffinata e rilassante e si estende su 3000 mq, con due piscine esterne (di cui una riscaldata) e una piscina interna con jacuzzi, 16 cabine per massaggi e trattamenti, hammam, varie saune, tepidarium, laconium, calidarium, ice cabin, camera rilassamento con letti ad acqua, ecc. Gli amanti di vacanze più attive potranno fare uso della palestra attrezzata con macchinari Technogym all’avanguardia e personal trainer, oppure giocare a tennis su uno dei quattro campi dell’hotel, oltre naturalmente a nuotare nel bellissimo mare.

&nbsp;

Fanno inoltre parte del Resort 22 lussuosissime ville di stile contemporaneo e 20 appartamenti, entrambi in vendita.

[www.kempinski.com/istria][1]

 [1]: https://www.kempinski.com/en/istria/hotel-adriatic/welcome/