---
title: 'Vinòforum: l’edizione 2019 al Parco Tor di Quinto. Al via la seconda settimana'
author: Redazione
type: post
date: 2019-06-15T08:36:07+00:00
url: /?p=11408
colormag_page_layout:
  - default_layout
categories:
  - ATTUALITÀ
tags:
  - Roma
  - vino Roma
  - vinoforum
  - vinoforum date

---
<img decoding="async" loading="lazy" class="alignleft size-medium wp-image-11411" src="https://progressonline.it/wp-content/uploads/2019/06/DSC2628-300x200.jpg" alt="" width="300" height="200" />**Inizia la seconda settimana del grande appuntamento romano dedicato al mondo del vino**.  
Un suggestivo spazio di oltre 12.000 mq creato all’interno del “**Parco di Tor di Quinto”**: è questa la principale novità di **Vinòforum – Lo Spazio del Gusto**, in programma **a Roma da venerdì 14 a domenica 23 giugno 2019**.

La sedicesima edizione prenderà forma in una delle location più magiche di Roma (a due passi da Ponte Milvio) e uno dei Punti Verde Qualità della città, esteso su circa 112.000 mq e caratterizzato da un laghetto con fontane e giochi d’acqua.

Quello del 2019 sarà un format polivalente basato sul concetto di naturalità ed esperienzialità, _leit motiv_ dei tantissimi appuntamenti in calendario che vedranno protagonisti **500 cantine vitivinicole** italiane ed internazionali, ma anche **70 grandi chef** e **aziende gastronomiche** vocate all’eccellenza.<img decoding="async" loading="lazy" class="size-medium wp-image-11412 alignright" src="https://progressonline.it/wp-content/uploads/2019/06/IMG_6356-2-300x200.jpg" alt="" width="300" height="200" />

_“Vinòforum è un marchio in continuo fermento, che ama mutare e migliorare_ – spiega **Emiliano De Venuti, Ceo di Vinòforum.** _ Per questo, giunti al sedicesimo anno, abbiamo deciso di inaugurare una nuova avventura in una nuova location. L’obiettivo? Offrire un’esperienza a 360 gradi sul mondo del vino e del cibo, in stile internazionale. Il Parco di Tor di Quinto, oltre ad essere uno degli spazi più belli di Roma, sarà anche un ambiente decisamente più confortevole per accogliere gli ospiti della manifestazione che ormai ha raggiunto numeri estremamente ragguardevoli. Basti pensare che nel 2018 le presenze hanno sfiorato quota 44mila &#8211; oltre 10mila delle quali a vocazione business.  Con il vino che continua ad essere sempre più protagonista, ma con una proposta gastronomica che fa di Vinòforum un appuntamento imperdibile con il gusto. La nuova location garantisce spazi importanti, necessari a ospitare le diverse situazioni di una manifestazione che per numeri e aziende coinvolte, si conferma tra le più importanti in Italia.”_

Foto su gentile concessione dell&#8217;Ufficio Stampa