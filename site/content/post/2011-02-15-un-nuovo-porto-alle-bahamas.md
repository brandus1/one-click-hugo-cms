---
title: Un nuovo porto alle Bahamas
author: Redazione
type: post
date: 2011-02-14T23:00:00+00:00
url: /?p=3545
post_views_count:
  - 11
  - 11
categories:
  - VIAGGI

---
**Norwegian Cruise Line ha recentemente** annunciato di aver completato la prima fase di lavori a Great Stirrup Cay, l&rsquo;isola privata della compagnia alle Bahamas. Il 3 febbraio, la compagnia ha inaugurato sull&rsquo;isola una nuova marina e una nuova struttura per la ristorazione, che rappresentano una significativa tappa nel progetto di sviluppo da oltre 20 milioni di dollari attualmente in corso. I 2.000 passeggeri della Norwegian Sky sono stati i primi a utilizzare il nuovo approdo, con quattro moli per le imbarcazioni di servizio dell&rsquo;isola e il punto di ristorazione, una struttura di quasi 800 metri quadrati, con due bar e quattro padiglioni per i picnic.

&nbsp;

**&ldquo;Sia la marina che il punto di ristoro** migliorano enormemente l&rsquo;esperienza di soggiorno degli ospiti di Great Stirrup Cay, quest&rsquo;anno il nostro secondo approdo in ordine di traffico&rdquo;, ha dichiarato Kevin Sheehan, president and chief executive officer di Norwegian Cruise Line. &ldquo;Dirottando gli arrivi dalla spiaggia verso la marina abbiamo ricavato un&rsquo;altra lunghissima spiaggia su cui i nostri ospiti possono divertirsi e rilassarsi. Abbiamo anche inaugurato una grande area di ristorazione, analoga ai ristoranti &lsquo;action station&rsquo; che abbiamo a bordo delle nostre navi Freestyle Cruising&rdquo;.

&nbsp;

**Il porto &egrave; profondo circa tre metri e mezzo** in acqua bassa ed &egrave; l&rsquo;approdo per le quattro imbarcazioni di servizio dell&rsquo;isola. Ci sono voluti otto mesi per scavare il bacino e il canale d&rsquo;ingresso. Il servizio di ristorazione include un&rsquo;area centrale che funge da pizzeria, due barbecue, postazioni per la distribuzione di cibi caldi e freddi, e ancora frutta fresca e pane. Ci sono poi, per una maggiore comodit&agrave;, due bar ai due lati opposti dell&rsquo;area. Nei quattro padiglioni, ciascuno dei quali copre una superficie di oltre 150 metri quadrati, ci sono tavoli da picnic che offrono complessivamente pi&ugrave; di 500 posti a sedere. I lavori a Great Stirrup Cay sono iniziati a gennaio 2010 e continueranno fino alla fine di quest&rsquo;anno. Da quando il progetto ha avuto inizio sono state aperte sull&rsquo;isola molte nuove attivit&agrave;, tra cui noleggi per affittare moto d&rsquo;acqua e kayak e un tour nautico eco&#45;adventure intorno all&rsquo;isola. Tutto questo oltre alle possibilit&agrave;, gi&agrave; esistenti, di praticare lo snorkeling o il parasailing e divertirsicon galleggianti e scivoli gonfiabili.

&nbsp;

**La seconda fase dei lavori** prevede la costruzione di un padiglione di arrivi/partenze, altri bar, numerose aree per il relax, un chiosco per la musica dal vivo, un&rsquo;area di programmazione delle crociere, capanne private sulla spiaggia, un&rsquo;area gioco, uno straw market e campi da beach volley. La spiaggia sar&agrave; inoltre ampliata nella parte occidentale dell&rsquo;isola.

&nbsp;

**Norwegian Cruise Line** &egrave; la proprietaria dell&rsquo;isola dal 1977, quando divenne la prima linea di crociere a offrire in esclusiva ai propri clienti un&rsquo;esperienza di vacanza su un&rsquo;isola tropicale disabitata. Great Stirrup Cay offre magnifiche spiagge bianche, palme maestose e acque incontaminate in cui un&rsquo;abbondante e colorata fauna marina popola la circostante barriera corallina.

&nbsp;

maggiori informazioni: [www.it.ncl.eu][1]

 [1]: https://www.it.ncl.eu