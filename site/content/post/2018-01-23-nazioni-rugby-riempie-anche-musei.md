---
id: 7780
title: 'Sei Nazioni: dopo l&#8217;Olimpico il rugby riempie anche i musei'
author: Redazione
type: "post"
guid: http://progressonline.it/?p=7780
url: "/?p=7780"
colormag_page_layout:
- default_layout
categories: "['CULTURA E SPETTACOLO']"
tags: "['6 nazioni', '6 nazioni 2018', '6 nazioni di rugby', '6 nazioni musei', 'italia 6 nazioni', 'quarto tempo rugby e cultura', 'rugby']"
---

![](https://progressonline.it/wp-content/uploads/2018/01/parisse-300x165.jpg)Si avvicina l’appuntamento più atteso dell’anno dagli amanti del rugby (almeno per quelli dell’emisfero boreale). Pochi giorni al via del **6 Nazioni**, a livello europeo il torneo più importante della stagione della palla ovale. **Italia, Scozia, Irlanda, Inghilterra, Francia e Galles** si contenderanno l’ambito trofeo, con la squadra azzurra che giocherà con l’obiettivo di evitare brutte sconfitte e, soprattutto, il non ambìto cucchiaio di legno. Non partono certo favoriti capitan Parisse e i suoi compagni: gli azzurri agli ordini del ct O’Shea (nazionalità irlandese) come tutti gli anni dovranno rendere fieri tutti i tifosi e seguaci di un movimento sempre più in crescita nel nostro Paese.![](https://progressonline.it/wp-content/uploads/2018/01/1486725196517_LOCANDINA-300x192.jpg)

**Sold out le date dell’Olimpico**: lo stadio romano abbandonerà temporaneamente la sua natura calcistica per ospitare le gare interne del 6 Nazioni. Il 4 febbraio saranno **60.000 gli spettatori di Italia-Inghilterra**, la prima delle due date casalinghe degli azzurri (la seconda il 17 marzo contro la Scozia).  
Per quest’anno è stata “allestita” una sinergia tra sport e cultura, con il “**Quarto tempo rugby e cultura**” che riserva ai possessori del tagliando dei match la possibilità di accedere gratis ai musei. Grazie ad un accordo col Ministero dei beni culturali e del turismo (Mibact) **i musei saranno a costo zero per i tifosi che saranno presenti all’Olimpico**: un’opportunità unica, che si affianca alle tante iniziative culturali (molte promosse dal Fai) che verranno organizzate nei pressi dello stadio.