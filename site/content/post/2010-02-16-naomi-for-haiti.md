---
title: Naomi for Haiti
author: Redazione
type: post
date: 2010-02-15T23:00:00+00:00
url: /?p=2262
post_views_count:
  - 10
  - 10
categories:
  - CULTURA E SPETTACOLO

---
&nbsp;

<div>
  In collaborazione con la famosa modella Naomi Campbell, la Casa automobilistica Lotus ha realizzato una serie limitata di otto specialissime Lotus Evora, denominate &ldquo;Naomi for Haiti&rdquo;, da vendere all&rsquo;asta per raccogliere fondi a favore della popolazione dell&rsquo;isola caraibica colpita dallo spaventoso terremoto.
</div>

<div>
  &nbsp;
</div>

<div>
  Partendo da una raffinata granturismo a motore centrale come Lotus Evora, Donato Coco, il progettista italiano che da qualche mese &egrave; il nuovo Direttore Design della marca inglese, ha sviluppato i temi stilistici di una serie speciale che riflette le idee della top model in fatto di design. Le otto Evora &ldquo;Naomi for Haiti&rdquo; uniscono infatti i colori della bandiera haitiana ad un&rsquo;affascinante combinazione cromatica e ad un&rsquo;ampia dotazione di equipaggiamenti. Il risultato &egrave; una limitatissima serie di automobili sportive destinate a diventare molto ambite da parte degli appassionati e dei collezionisti.
</div>

<div>
  &nbsp;
</div>

<div>
  La prima di queste otto specialissime Evora &ldquo;Naomi for Haiti&rdquo; sar&agrave; battuta all&rsquo;asta il 18 Febbraio 2010 in occasione dell&rsquo;evento benefico &ldquo;Fashion for Relief&rdquo; di Naomi Campbell alla Somerset House di Londra, mentre le altre saranno vendute all&rsquo;asta sul sito www.naomiforhaiti.com a partire dalle ore 08.00 (GMT) del giorno seguente fino alle ore 12.00 (GM) del 28 Febbraio 2010. L&rsquo;ammontare raccolto sar&agrave; reso noto il 2 Marzo in occasione del Salone dell&rsquo;Autobile di Ginevra.&nbsp;
</div>

<div>
  &nbsp;
</div>

<div>
  &laquo;La recente tragedia di Haiti mi ha colpito profondamente&raquo; ha detto Naomi Campbell. &laquo;Moltissime persone, donne e bambini compresi, hanno perso la vita o sono state pesantemente colpite dal terremoto. La moda &egrave; qualcosa di universale ed allo stesso tempo personale che tocca tutti. Sono stata quindi particolarmente lieta di vedere che Lotus Cars ha deciso di partecipare al mio evento di beneficienza &ldquo;Fashion for Relief&rdquo; e sono convinta che il suo generoso contributo ci permetter&agrave; di raccogliere maggiori fondi e quindi di salvare un maggior numero di vite&raquo;.&nbsp;
</div>

<div>
  &nbsp;
</div>

<div>
  &laquo;Siamo davvero orgogliosi di sostenere questa iniziativa benefica di Naomi Campbell e contribuire cos&igrave; ad aiutare donne e bambini vittime del terribile terremoto di Haiti&raquo; ha dichiarato Dany Bahar, amministratore delegato di Group Lotus Plc. &laquo;Tutto il personale Lotus sostiene questa lodevole iniziativa benefica lavorando per raccogliere fondi anche al di fuori del normale orario di lavoro&raquo;.&nbsp;
</div>

<div>
  &nbsp;
</div>

<div>
  Secondo la Croce Rossa, il terremoto di Haiti ha colpito circa 3 milioni di persone e fatto pi&ugrave; di 200.000 vittime. La particolare geografica del posto e le tecniche di costruzione degli edifici ha aggravato gli effetti distruttivi provocati dalla magnitudine del terremoto. &nbsp;
</div>

<div>
  &nbsp;
</div>

<div>
  <strong>a cura della redazione</strong>
</div>

<div>
  &nbsp;
</div>

<div>
  <a href="https://www.lotuscars.com"><strong>www.lotuscars.com</strong></a>
</div>

<div>
  &nbsp;
</div>