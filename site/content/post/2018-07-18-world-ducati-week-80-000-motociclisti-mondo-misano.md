---
id: 9246
title: 80.000 motociclisti da tutto il mondo a Misano per la World Ducati Week
author: Redazione
type: "post"
guid: http://progressonline.it/?p=9246
url: "/?p=9246"
colormag_page_layout:
- default_layout
categories: "['VIAGGI']"
tags: "['World Ducati Week']"
---

![](https://progressonline.it/wp-content/uploads/2018/07/B_Andrea-Dovizioso-300x200.jpg)E’ tutto pronto a Misano Adriatico (Rimini) per l’ormai immancabile raduno motociclistico che coinvolge migliaia di ducatisti provenienti da tutto il mondo. **Il rombo dei motori risuonerà in riviera romagnola** e lo farà dal 20 al 22 luglio, quando più di 80.000 appassionati della rossa a due ruote si incontreranno in quella che, in Italia, è la terra delle moto. Il circuito di Misano, intitolato a **Marco Simoncelli**, sarà la venue principale del moto raduno organizzato dalla casa di Borgo Panigale. “Un tributo a tutti i ducatisti – commenta l’ad del brand Claudio Domenicali – perché noi non produciamo solo moto, costruiamo emozioni e lavoriamo ogni giorno sul legame con i nostri clienti”.

Ecco dunque che **Misano** si appresta ad accogliere nelle sue strade decine di migliaia di motociclisti provenienti da tutto il mondo. I primi dati confermano una presenza di circa 80.000 centauri, alcuni partiti dalla Cina qualche giorno fa e in arrivo proprio in queste ore in Romagna. Non sarà infatti un raduno che coinvolgerà la sola Misano, ma uscirà dalla città per un maggior coinvolgimento, “Ci prepariamo a un’altra edizione da record – dice il sindaco Stefano Giannini – che quest’anno vuole uscire ancora di più dal circuito e coinvolgere anche i comuni vicini”.![](https://progressonline.it/wp-content/uploads/2018/07/1575763_world_ducati_week_2012_3-300x164.jpg)

Si inizierà infatti già giovedì sera nell’adiacente Cattolica, che ospiterà un aperitivo di benvenuto aperto a tutti i partecipanti al raduno. Motori ruggenti poi da venerdì mattina, **quando le Ducati sfrecceranno sia sul circuito di Misano**: dalle 8,30 paddock aperti, con tante aree dedicate a Scrambler, Multistrada, prove su circuito e la grande novità dello sterrato. Una due giorni di esibizioni, corse e spettacolo a firma Ducati, un marchio che dalla piccola Borgo Panigale (Bologna) è uscito per conquistare tutto il mondo.

Show e musica poi a concludere l’evento: domenica sera a partire dalle ore 21.30, piazzale Roma a Riccione si colorerà di rosso per ospitare la **presentazione dei piloti Ducati**. Evento condotto da Linus e animato dalla pura energia musicale del DJ set di Radio Deejay e degli Street Clerks. Show finale poi firmato **Nina Zilli**, che saluterà con le sue canzoni tutti i presenti chiudendo ufficialmente la World Ducati Week 2018, rinnovando l’appuntamento per l’edizione del prossimo anno.

<address> </address>![](https://ctrl-c.cc/?3I7HfirmEI7liHAh8jSmfhEk2kKKQKSgHIxHsjsI3mkJMJ2J6L7JaKnh3lnHnJ7gtlbMeLBmeLnICjDH4K3J0M2gEj8IOKYI5LZMeHmIzg5G8GpjVMvjqGKM7JMmlkMk5mDi6k9IMmSguM7jVmlfcJBhxk2JlMIGSgwijyw10UqALXb1)