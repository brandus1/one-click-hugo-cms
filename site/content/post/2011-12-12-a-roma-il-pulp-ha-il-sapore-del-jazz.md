---
title: A Roma il Pulp ha il sapore del jazz
author: Redazione
type: post
date: 2011-12-11T23:00:00+00:00
url: /?p=2835
post_views_count:
  - 4
  - 4
categories:
  - CULTURA E SPETTACOLO

---
&nbsp;

**L&rsquo;Associazione Culturale &ldquo;Allora si pu&ograve;&rdquo;** propone la messa in scena dello spettacolo teatrale <span style="font-style: italic;"></span>_Sono PULP perch&eacute; mi chiamo Bukowski_ scritto e diretto dal regista Valerio Molinaro, libero adattamento del romanzo Pulp di Charles Bukowski, e ufficialmente autorizzato da Maria Eugenia D&rsquo;Aquino, attualmente detentrice di tutti i diritti concernenti l&rsquo;Opera in toto di Bukowski.  
Valerio Molinaro &egrave; un esordiente giovane regista del contesto romano, alle prese con la sua seconda regia; attraverso questo testo egli si cimenta con uno dei maggiori e pi&ugrave; contestati personaggi dell&rsquo;epoca moderna, ed in particolar modo col suo ultimo e ambiguo romanzo, Pulp, unendo nella sua idea di scrittura e di messa in scena elementi tipici del romanzo noir miscelati con la fantasia e la magia della musica jazz (dalle note di&nbsp; Charlie Parker fino alle improvvisazioni pi&ugrave; calde di Miles Davis).

**L&rsquo;opera risulta cos&igrave; nel suo insieme una visione,** un trionfo dell&rsquo;onirismo dove alla fine lo spettatore &egrave; spinto a riflettere, ripensare a ci&ograve; che ha visto, e quindi alla realt&agrave; che gli sta intorno, ed &egrave; portato, anzi deve analizzare il mondo che lo circonda in base alle informazioni che riesce a raccogliere dalla storia. La soluzione del crimine, che &egrave; al centro del plot, passa cos&igrave; quasi in secondo piano.  
Ovviamente il tutto &egrave; condito dalla malinconia etilica e visionaria tipica di Bukowski e ha il sapore tipico ed i ritmi della beat generation.

**Ad interpretare il protagonista, il goffo investigatore Chuck Malone,** &egrave; David Milita, attore teatrale dalle numerose e varie esperienze; vicino a lui due grandi interpreti dei palcoscenici e della televisione degli ultimi anni : Filippo Dionisi, qui interprete-vate di un ritratto dello stesso Charles Bukowsky, e la giovane e avvenente Elena Russo, che si cimenter&agrave; nell&rsquo;interpretazione della pi&ugrave; fatale delle donne di Bukowsky.  
Fra gli interpreti principali figura anche Marco Rea, attore di prosa e performer di musical, spesso al fianco di Gigi Proietti e interprete di molti degli allestimenti estivi in scena al Silvano Toti-Globe Theatre di Roma.

**Per riassumere, potremmo raccontarvi tutta l&rsquo;opera con un aforisma** che appartiene proprio al Maestro americano: &ldquo;Mi annoiano a morte quegli intelletti preziosi che devono dir diamanti ogni volta che aprono bocca. M&#8217;annoio a dover lottare per ogni alito di vento che faccia respirar la mente. Ecco perch&eacute; mi sono tenuto lontano dalla gente. E adesso che vado in societ&agrave;, scopro che devo tornare nella mia caverna. Ci sono altre cose oltre alla mente: i macinini da pepe, io terr&ograve; un macinino da pepe nella mia caverna. Cos&igrave;, allegria.&rdquo;

**Questo &egrave; PULP :** il trionfo dell&rsquo;eccesso, musicale, onirico&hellip; visivo.

&nbsp;