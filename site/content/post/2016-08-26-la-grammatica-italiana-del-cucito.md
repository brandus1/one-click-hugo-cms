---
title: La grammatica italiana del cucito
author: Redazione
type: post
date: 2016-08-26T06:54:30+00:00
url: /?p=5198
slide_template:
  - 
  - 
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 46
  - 46
categories:
  - ATTUALITÀ
tags:
  - Angelo Inglese
  - artigianato
  - design
  - fatto a mano
  - Made in Italy
  - moda
  - qualità
  - Sartoria Gallo
  - Sartoria Ripense
  - sartorie
  - Sciamat

---
La storia della moda si è arricchita nei secoli delle più svariate fogge, ampliando la tavolozza di colori con le declinazioni più creative, in una continua evoluzione dell&#8217;architettura dell&#8217;abito,  necessaria per interpretare attraverso la fluidità magmatica delle forme lo spirito del tempo e del gusto. Se il cambiamento è cifra del fenomeno della moda, pur nelle sue fasi di corsi e ricorsi storici, è pur vero che il carattere di unicità rappresenta una costante ineliminabile, che trova nell&#8217;artigianalità, in special modo italiana, la sua espressione più alta e di valore. Lo stile, l&#8217;eleganza e la classe della sartoria Made in Italy rappresentano un plus non scritto sull&#8217;etichetta ma profondamente insito nelle fibre dei tessuti, nella cura delle cuciture, nella struttura delle giacche e nelle linee dei pantaloni: la sintesi ideale del lavoro attento di mani sapienti che conoscono ormai a memoria la grammatica aristocratica di una tradizione senza tempo e senza rivali. Una qualità di livello altissimo scritta con ago e filo per rimanere indelebile nello sguardo di chi apprezza l&#8217;esclusiva bellezza figlia di gesti antichi ma mai stanchi.

&nbsp;

<img decoding="async" loading="lazy" class="size-medium wp-image-5202 alignleft" src="https://progressonline.it/wp-content/uploads/2016/08/IMG_2432-300x200.jpg" alt="IMG_2432" width="300" height="200" /> Nel cuore di Roma la Sartoria Ripense cuce l&#8217;eleganza addosso. E&#8217; un laboratorio sartoriale dedito all&#8217;abbigliamento maschile, una boutique di stile su misura e di qualità ricercata che rappresenta il perfetto esempio del Made in Italy. A dispensare consigli e a dare forma alla bellezza tutta italiana degli abiti è Andrea Luparelli che, mosso dalla passione ereditata dal nonno sarto, ha deciso di fare sua un&#8217;arte senza tempo mantenendo in vita la nobile tradizione di famiglia. Nella Sartoria Ripense il gusto del classico si lega alla contemporaneità, disegnando abiti dalle linee armoniche, mai rigide ma di una naturalezza che contribuisce a meglio definire l&#8217;architettura del corpo. La precisione del taglio e la manualità del sarto conferiscono al capo un&#8217;eleganza indiscutibile, non improvvisata, esaltando l&#8217;identità di chiunque varchi la porta.

[www.sartoriaripense.com][1]  
Via di Ripetta, 38 &#8211; 00186 Roma

&nbsp;

Indiscusso maestro delle arti sartoriali, Angelo Inglese dà vita a camicie e accessori per uomo, contraddistinti da<img decoding="async" loading="lazy" class="size-medium wp-image-5200 alignright" src="https://progressonline.it/wp-content/uploads/2016/08/DSC_0070-300x199.jpg" alt="DSC_0070" width="300" height="199" /> un’impareggiabile qualità dei materiali e delle lavorazioni. La bellezza, i colori, i profumi e tutte le emozioni che un territorio può suscitare, Angelo Inglese li ha raccontati nella nuova collezione primavera-estate 2017: da Ginosa a Matera, dalla Puglia alla Basilicata. Con estro e fantasia ci s’immerge nel meraviglioso mondo della sartoria fatto di creatività e artigianalità in cui la G.Inglese reinterpreta capi iconici ripresi dall&#8217;archivio di famiglia e “Must” indossati da grandi personaggi che hanno da sempre rappresentato il gusto e lo stile italiano. Le copiose sfumature cromatiche sono impreziosite da ricami e dettagli realizzati esclusivamente a mano. Una declinazione del top di gamma, principalmente classico, ma rivisitato e che garantisce tessuti di qualità finissima, personalizzazioni, modelli e dettagli d&#8217;altri tempi.

[www.inglese-abbigliamento.com][2]  
Piazza Guglielmo Marconi, 22 &#8211; 74013 Ginosa (TA)

&nbsp;

<img decoding="async" loading="lazy" class="size-medium wp-image-5201 alignleft" src="https://progressonline.it/wp-content/uploads/2016/08/IMG_9898-300x200.jpg" alt="IMG_9898" width="300" height="200" /> Tra le più antiche ed affascinanti delle fibre tessili, Sciamat gli ha voluto  ridare  la dignità che merita, talvolta un po&#8217; superata per via delle mode e delle fibre sintetiche. Il lino per Sciamat resta un classico del Summer Clothing, nelle note colorate, chiare o scure, adatto  in tutte le occasioni diurne o serali. Sciamat lo propone nel suo Tuxedo che con il rever in lino assume un’aria dégagé per le cerimonie estive sulla spiaggia e nel  doppio petto con una trama un po’ retro. Di manifattura inglese il lino sa esaltare le forme dei revers, la corposità del giromanica, la sinuosità della linea asciutta. A sostenere la bellezza di questa fibra, naturalmente, un manufatto svuotato, privo di tele interne, di orpelli, leggero come una camicia, sostenuto solo dalle cuciture fatte meticolosamente a mano e dall’inconfondibile taglio a mano impartito da Valentino Ricci fondatore e designer  della mason Sciamat. Anche in questa collezione Sciamat non ama stravolgere le coordinate del “Classic Clothes” delle quali ha saputo attualizzare le forme e le proporzioni rendendole sempre più contemporanee continuando ad impaginare quelle che possono essere definite le  linee che hanno fondato la storia del “Classic Man”.

[www.sciamat.com][3]  
Via Monte Napoleone, 19 &#8211; 20121 Milano  
<img decoding="async" loading="lazy" class="size-medium wp-image-5199 alignleft" src="https://progressonline.it/wp-content/uploads/2016/08/15-163x300.jpg" alt="15" width="163" height="300" /> A pochi passi da quella via Veneto romana, simbolo di anni fiorenti e di una vivacità artistica e culturale, la Sartoria Gallo confeziona abiti su misura che hanno vestito personaggi storici internazionali. Luigi Gallo, il padrone di casa, è fedele agli antichi strumenti della tradizione: le spille, l&#8217;ago, i centimetri e le forbici, e tanto gli basta per dar vita con le sue sapienti mani a idee sartoriali di un&#8217;eleganza inconfondibile. La storia della Sartoria Gallo è lunga quanto l&#8217;esperienza e il pregio che l&#8217;hanno accompagnata. Ma il tempo non ha ingiallito l&#8217;entusiasmo e la curiosità di una boutique che da Roma fa parlare di sé al di là dei confini peninsulari.  
Le abili mani di Luigi Gallo hanno infatti vestito personaggi noti del cinema, della politica e delle istituzioni, fino anche ad un Papa, e la lista è desitnata a continuare. Oggi a seguire le orme dell&#8217;artigiano Luigi è suo figlio Marco, che nella vita ha scelto di dare continuità all&#8217;arte di famiglia. Lo scambio generazionale non ha comunque alterato l&#8217;idea fondante della sartoria: fare dell&#8217;artigianalità e della qualità i principi fondanti di una professione antica di cui il futuro ha bisogno.

[www.sartoriagallo.com][4]  
Via Flavia, 45 &#8211; 00187 Roma  
Elisa Rodi

 [1]: https://www.sartoriaripense.com
 [2]: https://www.inglese-abbigliamento.com
 [3]: https://www.sciamat.com
 [4]: https://www.sartoriagallo.com