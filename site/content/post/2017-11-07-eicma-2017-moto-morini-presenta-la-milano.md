---
id: 7072
title: 'Eicma 2017: Moto Morini presenta la &#8220;Milano&#8221;, al 99% Made in Italy'
author: Redazione
type: "post"
guid: http://progressonline.it/?p=7072
url: "/?p=7072"
colormag_page_layout:
- default_layout
categories: "['AUTO']"
tags: "['Eicma 2017', 'moto Eicma', 'Moto Morini', 'Moto Morini Eicma', 'Moto Morini Eicma 2017', 'Moto Morini Milano', 'novità Eicma', 'novità Eicma 2017']"
---

![](https://progressonline.it/wp-content/uploads/2017/11/milano-4-300x200.jpg)E’ una delle novità più interessanti che verranno presentate al pubblico ad Eicma 2017, il salone del ciclo e motociclo che protagonista a Milano dal 9 al 12 novembre. **Moto Morini**, storico marchio italiano, **ha svelato e commercializzerà nei prossimi mesi il suo nuovo modello**: la “*Milano*” o, nome completo, Moto Morini Milano.

La nuova arrivata in casa bolognese (ma ora con sede a Pavia) è dedicata alla capitale della moda, dell’eleganza, del lusso e del design: una grande moto per una grande città. La “Milano” r**appresenta una rivisitazione in chiave moderna della Morini 3 1/2**, storico esemplare della fine degli anni 70 del quale è stata reinterpretata l’estetica. Il designer Angel Lussiana infatti ha ridisegnato la moto in pieno stile italiano, con linee marcate ma anche eleganti e morbide.

Una particolarità del nuovo esemplare di Moto Morini è che ogni esemplare è personalizzato su ![](https://progressonline.it/wp-content/uploads/2017/11/mm-milano-ap-300x157.jpg)richiesta dell’acquirente ma il **vero presupposto sul quale nasce e si sviluppa la “Milano” è la sua natura totalmente Made in Italy**. Costruzione ed artigianalità sono alla base del nuovo esemplare Morini: ogni singolo pezzo, nei materiali e nei componenti, è stato realizzato al 99% da aziende italiane.

Entrando più nelle specifiche tecniche **la moto monta un bicilindrico a V di 87° “Bialbero Corsa Corta” da 1.187 cc** che eroga una potenza massima di 110 CV. Lo “scheletro” della moto è invece formato da un **telaio a traliccio in acciaio appositamente modificato** per poter essere cavalcato anche da piloti di scarsa esperienza**.**

A sigillare la sicurezza del sistema, l’**ABS Bosh a due vie disinseribile** tramite un pulsante al manubrio. I **pneumatici** rivestono **cerchi da 17 pollici** in alluminio forgiato e sono forniti da Pirelli.

Prezzo e disponibilità non sono ancora stati resi noti.