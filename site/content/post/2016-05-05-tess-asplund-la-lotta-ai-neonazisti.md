---
title: "Tess Asplund: la lotta ai neonazisti d'Europa passa dal web"
author: Redazione
type: post
date: 2016-05-05T11:02:15+00:00
url: /?p=4400
slide_template:
  - 
  - 
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
post_views_count:
  - 29
  - 29
td_post_theme_settings:
  - 'a:1:{s:16:"td_post_template";s:17:"single_template_3";}'
  - 'a:1:{s:16:"td_post_template";s:17:"single_template_3";}'
categories:
  - DAL WEB
tags:
  - Esteri
  - Neonazismo
  - news
  - Progress
  - progressonline
  - Svezia
  - Tess Asplund
  - web

---
Borlänge, Svezia centrale. Il Movimento di resistenza nordica (Nordiska motståndsrörelsen) sfila nella sua personalissima marcia del Primo maggio: 300 neonazisti in uniforme percorrono le strade di questa località sciistica in cui vivono 40.000 anime. Ma una non ce l&#8217;ha fatta ad assistere in silenzio allo spettacolo dell&#8217;ignoranza che, ancora una volta, trova in Svezia il suo palcoscenico ideale.Pugno alzato, sguardo fiero, immobile e solida come Tommie Smith e John Carlos in quel lontano ottobre del 1968, Tess Asplund sfida la testa del corteo. «Ho agito d’istinto &#8211; ha, poi, raccontato -. Ero così arrabbiata che sono scesa in strada e mi sono messa di fronte a loro. Pensavo: no, il fascismo non può marciare qui, non va bene, non è giusto. Volevo fermare il corteo». Non ci è riuscita, visto che, poco dopo è stata sollevata di peso e fatta sgombrare dalla polizia, ma lo scatto realizzato dal fotografo David Lagerlöf ha fatto il giro del mondo e sebbene il suo gesto non abbia, sul momento, mosso la solidarietà e la partecipazione dei suoi concittadini, ha ottenuto una risonanza mediatica immediata e insperata. Resta una questione aperta: quante altre Tess serviranno prima che la Svezia, un paese in cui i Democratici (il partito anti-immigrati per eccellenza) mantengono il 20 per cento delle preferenze di voto, torni sui passi della civiltà?