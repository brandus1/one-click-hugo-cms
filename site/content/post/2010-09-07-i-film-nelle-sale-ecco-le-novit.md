---
id: 2712
title: 'I film nelle sale: ecco le novit'
author: Redazione
type: "post"
guid: http://progressonline.it/2010/09/07/i-film-nelle-sale-ecco-le-novit/
url: "/?p=2712"
post_views_count:
- '9'
- '9'
categories: "['CULTURA E SPETTACOLO']"
---

THE AMERICAN

L’attesissimo film di Anton Corbijn, con George Clooney che riveste il doppio ruolo di produttore e di attore protagonista nelle vesti piuttosto insolite di un killer di professione, uscirà nelle sale italiane il 10 settembre.

Si tratta di una pellicola che ha un forte legame con l’Italia. Come molti ricorderanno, infatti, è stata girata quasi interamente nell’Abruzzo post-terremoto, tra Sulmona e Castel del Monte; e tra le fila del cast compaiono anche molti nomi italiani: Violante Placido, Paolo Bonacelli e Filippo Timi.

“The American”, poi, sarà uno dei nomi più attendibili per il cartellone del prossimo Festival del Cinema di Venezia.

La trama è liberamente ispirata al romanzo di Martin Booth “*<span style="font-style: normal">A Very Private Gentleman”</span><span style="font-style: normal">e narra di </span>*un killer professionista che, in seguito a una missione fallimentare, ha deciso di abbandonare il crimine e ritirarsi, ma prima dovrà compiere un’ultima missione.

LA SOLITUDINE DEI NUMERI PRIMI

E’ prevista per il 10 settembre 2010 l’attesissima uscita nelle sale cinematografiche del film di Saverio Costanzo “La solitudine dei numeri primi”, tratto dall’omonimo romanzo del giovane vincitore del Premio Strega e del Premio Campiello Opera Prima, Paolo Giordano.

Il film, in lizza per il Festival del Cinema di Venezia vanta tra i nomi del cast, oltre a quelli di Alba Rohrwacher, di Luca Marinelli e di Filippo Timi, quello di Isabella Rossellini che impersonerà la madre della protagonista femminile della vicenda.

Saranno la Rohrwacher e Marinelli a vestire i panni dei due personaggi principali, Alice e Mattia, i cui percorsi di vita scorrono vicinissimi e paralleli, senza mai riuscire a congiungersi, dando vita a una storia, anzi due, di isolamento inevitabile ma, al tempo stesso, consapevole.

SOMEWHERE

Dopo “Marie Antoinette”, la regista figlia d’arte Sofia Coppola è tornata dietro la macchina da presa per girare il suo ultimo lavoro dal titolo “<font color="#0000ff"><u>[Somewhere](https://www.movieplayer.it/film/24428/somewhere/)</u></font>”, di cui ha anche firmato la sceneggiatura.

Il film è uscito nelle sale italiane il 3 settembre, ha la colonna sonora firmata dai Phoenix ed è ambientato a Los Angeles.

Il protagonista è un attore che conduce una vita di eccessi: alcool, droga, auto da corsa… Fino a quando la sua esistenza non sarà movimentata dall’arrivo della sua figlia undicenne. Un incontro che lo costringerà a dare uno sguardo al falso mondo che lo circonda e lo avvierà su un percorso che lo porterà a riscoprire se stesso.

Una curiosità: nel film della Coppola compaiono anche Valeria Marini e Nino Frassica, in una scena che ripropone il momento della consegna dei Telegatti.

“9” IN DVD E BLU-RAY

Presentato durante la notte delle anteprime al **<span style="font-weight: normal">Comic-Con 2009 e </span>**uscito nei cinema americani il 09/09/2009, il capolavoro di animazione “apocalittico” di Shane Acker prodotto da Tim Burton, sarà disponibile dal 22 settembre in DVD e in Blu-Ray, in un’edizione ricca di contenuti speciali, tra cui il cortometraggio originale di Acker del 2004 da cui prende vita il film, nominato agli Academy Award nella categoria “**<span style="font-weight: normal">Miglior cortometraggio di animazione</span>**”.

Invece, non c’è nessuna notizia, purtroppo, sull’uscita di “9” nelle sale cinematografiche italiane: inizialmente era prevista per aprile, ma poi è stata misteriosamente fatta slittare a data da destinarsi.

Un peccato, vista la qualità della pellicola d’animazione, che mantiene integri tutti i più classici toni burtoniani: cupi, fantasiosi e, indubbiamente, originalissimi.

UN NUOVO FILM PER CARLO VERDONE

Sono cominciate le riprese di un nuovo attesissimo lavoro di Carlo Verdone.

Reduce dal successo di “Io, loro e Lara”, che ha riscosso agli inizi di quest’anno un grandissimo successo, l’attore e regista romano starebbe lavorando a una nuova commedia che sembrerebbe avere come protagonisti tre mariti divorziati.

A quanto pare, ancora una volta, si tratterebbe di un lavoro che, con fare ironico, dovrebbe analizzare una seria componente dell’attuale realtà sociale: quella delle separazioni.

I tre, pur non conoscendosi, sono costretti a dividere lo stesso appartamento, con tutte le complicazioni del caso. Causa della convivenza forzata sono le ristrettezze economiche dovute alle separazioni dalle rispettive ex consorti.

Denise Marianacci