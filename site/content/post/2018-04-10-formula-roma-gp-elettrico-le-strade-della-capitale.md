---
title: 'Formula E a Roma: il Gp elettrico per le strade della Capitale'
author: Redazione
type: post
date: 2018-04-10T10:55:52+00:00
url: /?p=8368
colormag_page_layout:
  - default_layout
categories:
  - AUTO
tags:
  - biglietti Formula E Roma
  - Formula E
  - Formula E gp Roma
  - Formula E Roma
  - tracciato Formula E Roma
  - tragitto Formula E Roma

---
<img decoding="async" loading="lazy" class=" wp-image-8370 alignleft" src="https://progressonline.it/wp-content/uploads/2018/04/1497983169_Formula-E-1280x628-300x147.jpg" alt="" width="398" height="195" />Il Gran Premio della discordia, questo sembra essere il prossimo appuntamento di **Formula E** che si terrà a **Roma** sabato prossimo. Una gara che ha fatto e sta facendo discutere alla luce soprattutto della questione legata alle molte buche presenti sulle strade romane, una situazione che ai più è sembrata essere un controsenso con il Gp organizzato per la prima volta nella capitale. Polemiche o meno comunque le monoposto elettriche sabato sono pronte a correre letteralmente nella storia di Roma, sfrecciando a oltre 200 orari nel quartiere **Eur** della Capitale..

Faranno gli onori di casa i due italiani al via: **Luca Filippi** (Scuderia NIO) ed **Edoardo Mortara** (Team Venturi) correranno davanti ai loro connazionali, spinti dalle decine di migliaia di persone che sugli spalti vedranno il primo Gp elettrico di sempre nella Capitale. Il programma di sabato 19 aprile inizierà alle 8.45 con le prove libere e proseguirà, come detto, alle 12 con le qualifiche e alle 16 con la Gara: 19 giri in un percorso di 2,7 km con ben 21 curve.

Per chi non è riuscito a conquistare il tagliando per assistere dal vivo alla corsa la gara sarà visibile anche in tv. I diritti sul mondiale di Formula E sono di Mediaset e l’EPrix di Roma sarà trasmesso su **Italia 1** e **Italia 2** con i seguenti **orari**: qualifiche Formula E dalle 12.00, Gara Formula E dalle 16.00.<img decoding="async" loading="lazy" class=" wp-image-8369 alignright" src="https://progressonline.it/wp-content/uploads/2018/04/circuito_formula_E-2-300x178.jpg" alt="" width="468" height="278" />

<div id="adv-3" class="adv-box-content adv-box-content-fluid adv-article-content active">
   Il tragitto si snoderà per buona parte di Roma e dopo la partenza posizionata su <strong>via Cristoforo Colombo, </strong>le monoposto passeranno di fronte al Roma Convention Center, quindi transiteranno per viale Asia, via Stendhal e via Michel de Montaigne prima di un rapido passaggio in piazza Kennedy. Tra viale dell&#8217;Industria, viale delle Tre Fontane e viale dell&#8217;Agricoltura <strong>si raggiungeranno le velocità massime che sfioreranno i 250 orari</strong>. In viale della Civiltà del Lavoro l’ultima curva stretta del percorso immetterà i bolidi elettrici nel rettilineo finale con l’arrivo in <strong>piazza Guglielmo Marconi</strong>.
</div>

Previsti disagi per chi abita o transita per le zone circostanti il tracciato. Tutte le informazioni dettagliate e in tempo reale sui **cambiamenti alla viabilità **saranno comunque disponibili su romamobilita.it.

&nbsp;