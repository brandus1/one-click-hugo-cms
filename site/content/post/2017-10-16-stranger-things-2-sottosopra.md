---
title: 'STRANGER THINGS 2: SOTTOSOPRA, DI NUOVO.'
author: Redazione
type: post
date: 2017-10-16T07:50:21+00:00
url: /?p=6668
colormag_page_layout:
  - default_layout
categories:
  - ATTUALITÀ
  - SLIDE
tags:
  - Netflix
  - serie tv
  - STRANGER THINGS
  - tv

---
Con un annuncio in grande stile allo scorso Comic-Con di San Diego, Netflix ha cambiato la data d’uscita di Stranger Things 2, anticipandola. Il 31 ottobre, giorno di Halloween, sembrava la data perfetta per lanciare la seconda stagione della fortunata serie dalle atmosfere inquietanti e paranormali, che vede protagonisti un gruppo di ragazzini nerd e omaggia costantemente i miti e le suggestioni della cultura cinematografica e pop degli anni Ottanta, invece la piattaforma streaming ha deciso di spostare tutto al 27 ottobre, forse per contentere in qualche modo l&#8217;hype sfrenata del pubblico di appassionati della serie.

La curiosità in merito a ciò che potrebbe accadere nella cittadina di Hawkins dopo il ritorno di Will dal terrificante Sottosopra, dimensione distopica e pericolosa che, come abbiamo potuto osservare nella puntata finale della prima stagione, pare aver mantenuto un legame con il ragazzo, rimasto a lungo prigioniero del mostro Demagorgone, è infatti alle stelle. Le anticipazioni sulla trama trapelate negli ultimi mesi e il primo trailer diffuso dal network suggeriscono piuttosto chiaramente la focalizzazione su Will Byers: ad un anno dalla sua incredibile avventura, dunque, ora verranno raccontate le conseguenze e i cambiamenti interiori del ragazzino, esplorando gli sviluppi e le inevitabile tensioni nel rapporto con gli amici del cuore Mike, Dustin e Lucas.<img decoding="async" loading="lazy" class=" wp-image-6670 alignleft" src="https://progressonline.it/wp-content/uploads/2017/10/Stranger-300x168.jpg" alt="" width="419" height="235" /> La nuova stagione dedicherà un certo spazio anche ad uno dei personaggi più amati, il Capo della Polizia della cittadina di Hawkins, Hopper, interpretato dalla rivelazione David Harbour. All&#8217;inizio della storia, Hopper è tormentato dal dolore per la perdita della figlia, dolore che affoga nell&#8217;alcool. A quanto pare la figlia morta di Hopper avrà un ruolo più importante questa volta e lo stesso David Harbour ha dichiarato in proposito: &#8220;La figlia di Hopper sarà il focus primario della seconda stagione di Stranger Things, ma in un modo molto diverso da quello che state immaginando. La comprensione di Hopper di questa relazione e il suo modo di essere genitore saranno al centro dei nuovi episodi, e avremo molto tempo per esplorare questo aspetto. Non voglio anticipare altro per non rovinare la sorpresa.&#8221; Nella prima serie, d&#8217;altronde, Hopper si era legato con affetto e preoccupazione quasi paterne ad un altro personaggio amatissimo, la misteriosa Undici, che scompare nell&#8217;episodio finale, lasciando però indizi di un possibile ritorno. E infatti, Millie Bobby Brown, la piccola interprete di Undici, è stata riconfermata ufficialmente nel cast, e, insieme a  Winona Ryder, mirabile nella sua interpretazione della madre di Will, ritroverà i compagni di avventura Finn Wolfhard, Gaten Matarazzo e Caleb McLaughlin.

Nessuna notizia specifica invece sul “cattivone” di questa stagione, la cui presenza inquietante viene però accennata nel trailer di Stranger Things 2. Ross Duffer, co-ideatore della serie insieme al fratello Matt, ha sottolineato che i filoni narrativi principali saranno estremamente realistici e inquietanti al tempo stesso: da una parte assisteremo al ritorno di Will ma dall’altra all’origine e allo sviluppo della nuova entità malvagia, a cui verrà data grandissima attenzione. “La nostra storia principale si concentrerà su Will e sulle ripercussioni che il giovane Byers subirà dopo essere tornato dal Sottosopra. – affermano i Duffer – Solo perché Will è uscito sano e salvo dal Sottosopra non significa che sarà al sicuro”.

Per accendere ancora di più la febbre dei follower, i fratelli Duffer hanno persino rilasciato alcune pagine dello script del primo episodio della seconda stagione, dal titolo intrigante &#8220;Madmax&#8221;. Siamo nel 1984: le prime pagine dello script, pubblicate da Entertainment Weekly, vedono Will (Noah Schnapp), Mike (Finn Wolfhard), Dustin (Gaten Matarazzo) e Lucas (Caleb McLaughlin) alle prese con un videogioco arcade coin-op degli anni &#8217;80, mentre scoprono che un misterioso giocatore, chiamato Madmax, ha superato il punteggio di Dustin. Sconvolti, chiedono spiegazioni a Keith, il responsabile della sala giochi, il quale pretende un appuntamento con la sorella di Mike in cambio dell&#8217;informazione. Tutto ciò accade mentre Will, guardando verso la porta d&#8217;uscita della sala giochi, vede nevicare. Neve a ottobre? Molto strano. Si gira allora per cercare l&#8217;attenzione degli amici, ma questi ultimi sono svaniti e la sala giochi è vuota.

Queste pagine dello script non sono altro che un&#8217;estensione del trailer della seconda stagione di Stranger Things presentato al Comic-Con di San Diego. In esse vengono introdotti due nuovi personaggi: Keith, appunto, interpretato da Matty Cardarople, e Max, interpretata dall&#8217;attrice quindicenne Sadie Sink, vista in American Odyssey, la quale si rivelerà essere il misterioso giocatore MadMax e che si mescolerà senza dubbio agli adolescenti del quartetto di D&D dello show, insieme al fratello Billy, interpretato da Dacre Montgomery, un ragazzo dallo sguardo irresistibile che però nasconde un lato oscuro, violento e instabile. Non ci resta che aspettare il 27 ottobre per preparare i popcorn, metterci comodi e rituffarci a capofitto nell&#8217;avventura.