---
title: 'Weekend a Dublino: tutte le cose da fare senza spendere un euro'
author: Redazione
type: post
date: 2018-10-04T12:31:54+00:00
url: /?p=9874
colormag_page_layout:
  - default_layout
categories:
  - VIAGGI
tags:
  - cosa fare a Dublino
  - cosa vedere a Dublino
  - Dublino
  - Dublino visitare
  - vacanza Dublino
  - viaggio Dublino

---
<img decoding="async" loading="lazy" class="wp-image-9878 alignleft" src="https://progressonline.it/wp-content/uploads/2018/10/IMG_20180922_125543-225x300.jpg" alt="" width="290" height="387" />

**Dublino**, ahimè, non è la più economica delle capitali europee ma ciò non significa che per questo si debba rinunciare a visitarla. Con una buona dose di organizzazione e spirito d&#8217;avventura si può **scoprire il volto autentico della città**, senza spendere nemmeno un euro! Ecco cosa fare a costo zero:

**_Apprezzare l&#8217;arte contemporanea alla Hugh Lane Gallery_**

<img decoding="async" loading="lazy" class="wp-image-9877 alignright" src="https://progressonline.it/wp-content/uploads/2018/10/IMG_20180923_121048-225x300.jpg" alt="" width="282" height="376" /> 

Spesso oscurata da altre gallerie d&#8217;arte più famose, o meglio pubblicizzate, la Hugh Lane Gallery è invece una vera chicca della capitale irlandese. Accoglie al suo interno la collezione di Sir Lane, dal quale prende il nome, nonché lo **studio di Francis Bacon***. Un ambiente piccolo e pieno di oggetti accatastati: tra fotografie, materiale di lavoro, giornali e suppellettili di ogni sorta, si sfiorano infatti i 7 mila elementi. Una stanza caotica che rispecchia l&#8217;anima controversa dell&#8217;artista, il quale, tra i tanti studi di cui disponeva, sembrava essere più sinceramente legato proprio a quest&#8217;ultimo.

La Hugh Lane è stata inaugurata all&#8217;inizio del &#8216;900 ed **è considerata la prima galleria pubblica di arte moderna al mondo**. Al suo interno trovano posto anche quadri di impressionisti come Renoir, Degas e Pissarro, oltre a lavori di artisti irlandesi, tra cui le **opere di Sean Scully**. La posizione inoltre è strategica per un tour a piedi dalla città.

*****Lo studio di Francis Bacon è in realtà una ricostruzione fedelissima del suo studio londinese  (6mx4m), smontato e ricostruito nei minimi dettagli. Una vera sfida, basti pensare che vi è stata riportata anche la polvere!

### _Rilassarsi al Phoenix Park_

Con i suoi 700 mila ettari **è uno dei parchi più grandi al mondo** e non può mancare nel tour a costo zero della capitale irlandese. È popolato da scoiattoli ma soprattutto da daini e, sempre con grande cautela e rispetto per questi eleganti animali, è possibile avvicinarsi a loro e scattargli delle foto. I più fortunati riescono anche ad accarezzarli, sebbene siano animali molto timidi.

Dotatevi di una mappa, facilmente reperibile al centro informazioni, e raggiungete la **Papal Cross**, da lì sarà facile avvistare i daini e muoversi lungo la Chesterfield Avenue, la strada che taglia in due il parco, purtroppo trafficata da bus turistici e taxi.

Nel parco ha sede anche l&#8217;ambasciata degli Stati Uniti e il **Palazzo del Presidente della Repubblica Irlandese**. Se camminando poi vi dovesse venire fame, non c&#8217;è problema! Il **Phoenix Cafè** è fornito di tutto ciò che serve per una bella merenda ricostituente. In primis gli _scones_, i tipici dolcetti irlandesi da gustare con la panna o con la marmellata e poi fette di torta, biscotti, tè, caffè e chi più ne ha più ne metta. Ulteriore punto a suo vantaggio è il fatto che **si tratta di tutti prodotti homemade**.

### _<img decoding="async" loading="lazy" class=" wp-image-9875 alignleft" src="https://progressonline.it/wp-content/uploads/2018/10/P1170652-e1538656089764-200x300.jpg" alt="" width="281" height="422" />Vivere la Dublino più autentica a Temple Bar_

È il quartiere più famoso e vivace della città, con i suoi pub, i colori sgargianti, la musica e i profumi della cucina tradizionale: **non si può dire di essere stati a** **[Dublino][1]****, se non si è stati a Temple Bar**!

Il nome deriva da sir William Temple, uno dei proprietari terrieri della zona al cui cognome fu poi aggiunto il termine &#8220;bar&#8221;, per indicare l&#8217;argine del fiume Liffey. Da qui infatti si raggiunge senza difficoltà il lungofiume e il romantico **Ha&#8217; Penny Bridge**. Perché si chiama così? Perché per attraversarlo bastava pagare mezzo penny e si poteva dunque raggiungere l&#8217;altra sponda del fiume senza dover prendere il traghetto.<img decoding="async" loading="lazy" class=" wp-image-9876 alignright" src="https://progressonline.it/wp-content/uploads/2018/10/P1170645-300x225.jpg" alt="" width="367" height="275" />

Approfittate di uno dei tanti pub del quartiere per gustare una pinta di birra Guinness, o in alternativa potete sempre provare la birra stout del **Porter House** (produzione propria), tra i più celebri pub della capitale.

### _Fare acquisti al St Stephen&#8217;s Green Shopping Center_

In un giorno di pioggia &#8211; e in Irlanda non mancano &#8211; si può sempre trovare rifugio in questo centro commerciale dalla **grandiosa struttura in vetro e acciaio**. Campeggia al centro della volta un gigantesco orologio, ai cui lati corrono svariate balconate e, ovviamente, i negozi che lo compongono. All&#8217;ultimo piano della struttura vengono di frequente organizzate delle mostre, coniugando l&#8217;arte allo shopping e anche alla cucina.

Nel centro si può infatti degustare un pasto a buffet con vista sull&#8217;omonimo parco. Nel **St Stephen&#8217;s Green Park** prendono forma due laghetti, separati da un ponticello, sculture, giochi floreali e angoli che sembrano aver ispirato qualche pittore impressionista. L&#8217;ingresso, anche in questo caso, è gratuito.

⇒ Altri punti d&#8217;interesse sono la **National Gallery of Ireland** e il National Museum of Ireland (Archaeology), entrambi gratuiti!

<p style="text-align: right;">
  <a href="https://viaggiatriceindipendente.wordpress.com">Viaggiatrice Indipendente</a>
</p>

 [1]: https://viaggiatriceindipendente.wordpress.com/2017/12/18/mangia-prega-ama-dublino-edition/