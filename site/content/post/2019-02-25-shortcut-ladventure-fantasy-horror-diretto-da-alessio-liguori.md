---
title: 'Shortcut: l’adventure-fantasy-horror diretto da Alessio Liguori'
author: Redazione
type: post
date: 2019-02-25T10:10:25+00:00
url: /?p=10754
colormag_page_layout:
  - default_layout
categories:
  - CULTURA E SPETTACOLO
tags:
  - film
  - film italiani
  - shortcut

---
<img decoding="async" loading="lazy" class="alignleft wp-image-10757 " src="https://progressonline.it/wp-content/uploads/2019/02/4-682x1024.jpeg" alt="" width="232" height="349" />La società di produzione **Play Entertainment**, guidata da **Simona Ferri** e **Marco Tempera**, in co-produzione con **Camaleo** e **Sternenberg Films**, ha annunciato le riprese del suo primo lungometraggio di finzione dal titolo **_Shortcut_**, che sarà diretto da **Alessio Liguori** e scritto da **Daniele Cosci**, entrambi co-fondatori di **Mad Rocket Entertainment** insieme ad **Alessandro Risuleo** e **Simone Bracci**, produttori esecutivi del film.

Si tratta di un adventure-fantasy-horror e racconta la storia di cinque ragazzi che rimangono intrappolati all’interno del loro scuolabus dopo che un essere misterioso ha invaso la carreggiata e ucciso l’autista.  
È notte, sono soli in mezzo a una strada deserta e ogni minuto che passa diminuisce le loro possibilità di sopravvivenza, di fronte alle minacce di quell’entità sconosciuta.<img decoding="async" loading="lazy" class="alignright wp-image-10758 " src="https://progressonline.it/wp-content/uploads/2019/02/5-1024x682.jpeg" alt="" width="326" height="217" />

**_Shortcut_** narra una storia d’amicizia e coraggio che si svolge nella delicata fase adolescenziale in cui l’immaginazione e le paure più ancestrali stanno per lasciare spazio a un mondo concreto fatto di responsabilità, relazioni e valori indissolubili.

Il protagonista principale è il giovane attore **Jack Kane**, nome che verrà presto ricordato dal pubblico italiano in quanto interprete principale del quinto capitolo della saga di **_Dragonheart_**, diretto da Ivan Silvestrini e prodotto da Raffaella De Laurentiis per **Universal Studio Entertainment.**

Ad affiancarlo un cast internazionale che vede anche attori italiani come **Mino** e **Teo Caprio (I Medici – 2° stagione)**, **Zak Sutcliffe**, noto per la serie **_Casualty_** per **BBC**, e **David Keyes**, presente nel cast di **_Pirati dei Caraibi_** _– **La Maledizione del forziere fantasma**_. Oltre a loro, spiccano i nomi dei giovani Sophie Oliver, Molly Dew, Zanda Emlano e dell’attore **Terence Anderson**.