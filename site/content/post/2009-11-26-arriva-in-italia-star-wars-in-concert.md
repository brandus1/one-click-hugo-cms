---
id: 2589
title: Arriva in Italia  ?Star wars in concert ?
author: Redazione
type: "post"
guid: http://progressonline.it/2009/11/26/arriva-in-italia-star-wars-in-concert/
url: "/?p=2589"
post_views_count:
- '9'
- '9'
categories: "['CULTURA E SPETTACOLO']"
---

Il 26 ed il 27 marzo 2010 arriverà in Italia Star Wars in Concert, un evento concertistico unico, promosso e prodotto da Barley Arts. Tre spettacoli unici da non perdere: venerdì 26 ore 21.15 - Sabato 27 ore 16.00 e ore 21.15.

Star Wars in Concert non è un musical, ma un’esperienza unica che unisce l’indimenticabile musica composta da John Williams per la saga cinematografica e interpretata dal vivo dagli 86 elementi della Royal Philharmonic Concert Orchestra, accompagnati da un coro di altissima qualità, a un montaggio di immagini proiettate su un mega schermo ad altissima definizione tratto dai 6 episodi cinematografici di Star Wars.   
Ogni capitolo musicale dello show permette al pubblico di vivere da un punto di vista narrativo i temi principali, i personaggi, gli elementi chiave della storia tratta dall’epica saga di Star Wars e di sentirsi così rapiti in un incredibile viaggio verso il cuore di una galassia lontanissima.

La Royal Philarmonic Orchestra diretta da Dirk Brossè e i numerosi elementi del coro regaleranno momenti di grande intensità e pathos. La musica e le immagini saranno intervallate dalla narrazione dell’attore Anthony Daniels, interprete del robot C-3PO in tutti e sei i film della serie.

Star Wars in Concert porta il pubblico a rivivere la Saga di Star Wars attraverso la meravigliosa colonna sonora originale da Oscar composta da John Williams e i momenti cruciali degli episodi cinematografici.  
A corollario del concerto, il pubblico potrà vedere esposti alcuni dei costumi e degli accessori originali utilizzati dal regista George Lucas nei vari episodi della Saga di Star Wars.

**W.A.**

[www.barleyarts.com](https://www.barleyarts.com/)