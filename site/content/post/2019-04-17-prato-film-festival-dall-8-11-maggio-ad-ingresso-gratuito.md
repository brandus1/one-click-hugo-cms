---
id: 11140
title: 'Prato Film Festival: dall&#8217; 8-11 maggio ad ingresso gratuito'
author: Redazione
type: "post"
guid: http://progressonline.it/?p=11140
url: "/?p=11140"
colormag_page_layout:
- default_layout
categories: "['CULTURA E SPETTACOLO']"
tags: "['Prato', 'Prato Film Festival']"
---

<figure aria-describedby="caption-attachment-11144" class="wp-caption alignleft" id="attachment_11144" style="width: 512px">![](https://progressonline.it/wp-content/uploads/2019/04/locandina-PRATO-FILMFESTIVAL-2019-725x1024.jpg)<figcaption class="wp-caption-text" id="caption-attachment-11144">La locandina del festival</figcaption></figure>

Rassegna internazionale di corti e lungometraggi dedicata alla commedia diretta dal regista Romeo Conte con ospiti, tra gli altri, il cast della serie “*I delitti del Bar Lume*”, tra cui l’attrice toscana Enrica Guidi ma anche Paolo Sassanelli, Marit Nissen, Ivano Marescotti, Alessandro Pondi, Roberto Pedicini, Serena Gramizzi, Piero Torricelli, Luca Calvani e la pratese Rachele Risaliti, Miss Italia 2016

Si tiene, **dall’8 all’11 maggio 2019**, la settima edizione del **Prato Film Festival**, rassegna internazionale – a **ingresso gratuito** fino a esaurimento posti – di **lungometraggi e cortometraggi** ideata e diretta dal regista **Romeo Conte** con la Events Production e dedicata alla commedia, che si svolgerà per le proiezioni presso il **Teatro Gabriele D’Annunzio – Convitto Nazionale Statale Cicognini** (piazza del Collegio 13), mentre gli incontri con registi e attori si terranno ogni pomeriggio presso il **Dek Bistrò** (Piazza delle Carceri). Le serate del festival saranno presentate dall’attore **Piero Torricelli**, mentre la serata di giovedì 9 maggio, sarà presentata dall’attore **Luca Calvani**. La **Giuria** sarà composta dagli studenti del Convitto Nazionale Statale Cicognini, presieduti dalla Preside, Giovanna Annunziata.

Il programma del festival prevede quattro sezioni di cortometraggi in concorso: Diritti Umani, Mondo Corto Fiction e Mondo Corto Doc (Sezione internazionale) e Corto Italia. Tra i lungometraggi proiettati, la sera di esordio del festival, **mercoledì 8 maggio,** “*Due piccoli italiani”*, di e con **Paolo Sassanelli**, con **Marit Nissen**, che saranno presenti al festival e che riceveranno il Premio Prato Film Festival.

**Giovedì 9 maggio** alle ore 21:00 la proiezione del documentario *“Un paese di Calabria”*, diretto a quattro mani da **Shu Aiello** e **Catherine Catella,** che sarà presentato dalla produttrice **Serena Gramizzi**, film incentrato sulla città di Riace e sul suo sindaco, **Mimmo Lucano.** La proiezione sarà preceduta, alle ore 17:00 da un Incontro con il pubblico della produttrice Serena Gramizzi.

**Venerdì 10 maggio**, alle ore 16:00 **Roberto Pedicini**, doppiatore ufficiale di tante star hollywodiane, da Jim Carrey a Kevin Spacey, da Javier Bardem a Ralph Fiennes, ma anche Gatto Silvestro e Pippo, terrà un incontro, con **Christian Iansante**, alla presenza di pubblico e studenti, incentrato proprio sul doppiaggio. La serata si apre quindi alle ore 21:00 alla presenza del regista **Alessandro Pondi,** per la proiezione del suo lungometraggio di esordio, “***Chi m’ha visto?***”, commedia del 2017 con protagonisti Pierfrancesco Favino, Giuseppe Fiorello, Sabina Impacciatore, Maurizio Lombardi e molti cantanti nel ruolo di se stessi, da Max Pezzali a Jovanotti, da Elisa e Paola Turci a Gianni Morandi. E’ la storia di Martino Piccione, talentuoso musicista pugliese che lavora come chitarrista per i più famosi cantanti italiani e internazionali, ma sempre all’ombra dei riflettori. Ossessionato dalla conquista della fama, decide di sparire per attirare su di sé l’attenzione dei media… La mattina di **sabato 11 maggio**, la proiezione di “*Michelangelo infinito*”, diretto da Emanuele Imbucci, con **Enrico Lo Verso** e **Ivano Marescotti** – che sarà presente alla proiezione, film prodotto da Sky e Magnitudo film**.** Il pomeriggio dell’ultima giornata del festival vedrà un Incontro con il Cinema dedicato alla fortunata serie di Sky ***“I delitti del Bar Lume***”, diretta da **Roan Johnson,** alla presenza di gran parte del cast, da Lucia Mascino a Atos Davini da Marcello Marziali e Massimo Paganelli all’attrice toscana **Enrica Guidi**, già in C*elebrity Masterchef.* Durante la serata finale di gala del festival, a partire dalle ore 21:00 saranno ospiti proprio gli interpreti della serie, che riceveranno il Premio Prato Film Festival. Tra gli altri ospiti premiati, **Rachele Risaliti**, Miss Italia 2016 e **Roberta D’Orsi,** Miss Cinema Toscana 2017.

Il Prato Film Festival da sempre omaggia due grandi sceneggiatori del cinema e della commedia: Piero De Bernardi, nato proprio a Prato, e il fiorentino Leo Benvenuti, intitolando a loro il **Premio Miglior Sceneggiatura**.