---
id: 11131
title: 'Etica delle Professioni 2019: a Milano si parla delle sfide del GDPR'
author: Redazione
type: "post"
guid: http://progressonline.it/?p=11131
url: "/?p=11131"
colormag_page_layout:
- default_layout
categories: "['ATTUALITÀ']"
tags: "['convegni', 'Etica delle professioni', 'eventi', 'milano', 'professionisti']"
---

L’appuntamento con **Etica delle Professioni** si rinnova anche quest’anno. Si parte infatti dalla città di **Milano** con **“Etica, responsabilità e privacy dei dati: una nuova sfida per le professioni a un anno dall’entrata in vigore del GDPR”**, in programma **lunedì 8 aprile, dalle 15.00 alle 19.00, presso Palazzo delle Stelline**. Si tratta un evento rivolto a tutti gli ordini con particolare riferimento ad avvocati e commercialisti ed esperti contabili, per cui sono riconosciuti crediti formativi professionali.  
La tavola rotonda è la **quindicesima tappa del roadshow di Etica delle Professioni**, che ha toccato negli anni passati anche le città di Roma e Napoli.

Un momento d’incontro che vede porre l’attenzione, ancora una volta, sul delicato rapporto che intercorre tra mondo del lavoro e deontologia. In quest’occasione, la riflessione portata avanti si concentrerà su ciò che è avvenuto dopo il 25 maggio 2018, quando cioè è entrato in vigore il **General Data Protection Regulation (GDPR)**, che ha riscritto le regole creando un sistema più solido di protezione del diritto alla riservatezza. Le professioni si sono trovate dinanzi a una nuova sfida: come continuare le loro attività lavorative pur rispettando le nuove norme? E cosa è effettivamente cambiato per loro di fronte a questa importante novità? La tavola rotonda si pone come obiettivo quello di individuare possibili soluzioni condivise alle prime problematiche giuridiche, interpretative e applicative emerse.

Per farlo al meglio, durante il convegno si alterneranno ai microfoni, moderati dal Vicedirettore del Tg3 **Giuliano Giubilei**, professionisti ed esperti del settore: dopo i saluti istituzionali della **Dott.ssa Raffaella Restelli** (Area Formazione e Lavoro, responsabile Unità Formazione e Lavoro – Centri accreditati al Lavoro del Comune di Milano), vi saranno gli interventi dell’**Avv. Valeria Ruoppolo** (Avvocato civilista e ideatrice del Convegno), dell’**Avv. Vinicio Nardo** (Presidente Ordine degli Avvocati di Milano), della **Dott.ssa Marcella Caradonna** (Presidente Ordine dei Dottori Commercialisti ed Esperti Contabili di Milano), del **Dott. Giuseppe Deleo** (Medico Legale e Consigliere Ordine Provinciale dei Medici Chirurghi ed Odontoiatri di Milano), dell’**Arch. Paolo Mazzoleni** (Presidente Ordine degli Architetti di Milano), dell’**Avv. Giulio Pascali** (Avvocato presso Studio Prosperetti in Roma, esperto in Diritto della Protezione dei Dati Personali, Segretario della sezione di Roma di ANAI), dell’**Avv. Giovanni Battista Gallus** (Avvocato, Array Law, Data Protection Officer), del **Dott. Lorenzo Frascotti** (Responsabile Ufficio Privacy – DPO PNO S.r.l.) e dell’**Avv. Roberto Renzella**(Tesoriere Nazionale e Coordinatore Lombardia ANAI – Delegato Cassa Forense).

**“Etica, responsabilità e privacy dei dati: una nuova sfida per le professioni a un anno dall’entrata in vigore del GDPR”** è organizzato da **La6 Group** di concerto con **ANAI – Associazione Nazionale Avvocati Italiani**.  
**Sponsor: ALD Automotive e ASG – Automotive Service Group**.

**Data / Ora**  
Date(s) – 08/04/2019  
*15:00 – 19:00*

*Per ulteriori informazioni, visitate il sito [www.eticadelleprofessioni.it](https://www.eticadelleprofessioni.it/)*