---
title: 'Vinòforum: ultimo weekend ad alto tasso di gusto'
author: Redazione
type: post
date: 2019-06-21T10:50:53+00:00
url: /?p=11430
colormag_page_layout:
  - default_layout
categories:
  - ATTUALITÀ
tags:
  - lo spazio del gusto
  - Roma
  - vino Roma
  - vinoforum
  - vinoforum 2019
  - vinoforum date

---
<img decoding="async" loading="lazy" class="alignleft wp-image-11432 " src="https://progressonline.it/wp-content/uploads/2019/06/Vinoforum-orizz-01-Copia-600x424.jpg" alt="" width="479" height="339" />Un ultimo weekend ad alto tasso gourmet per  <a href="https://mtrack.me/tracking/raWzMz50paMkCGHkZGN2AGp3AmtzMKWjqzA2pzSaqaR9AQN2ZQV5AFM5qzS4qaR9ZGx2BQx3ZmRmAQMO" target="_blank" rel="noopener"><strong>Vinòforum- Lo Spazio del Gusto 2019</strong></a>, la storica manifestazione dedicata all’eccellenza enogastronomica in scena **a Roma** **fino a domenica 23 giugno** nell’area verde, di oltre 12.000 mq, situata all’interno del **Parco Tor di Quinto**, a pochi passi da Ponte Milvio.

Sempre presenti nei banchi d’assaggio le circa **500 cantine** vitivinicole provenienti dall’Italia e dal Mondo, per un totale di oltre **2.500 etichette** disponibili in degustazione. Decine ancora i **grandi chef e i maestri pizzaioli** presenti negli ultimi tre giorni di evento.  
<u></u><u></u>Rush finale per le **Cucine a Vista**, i temporary restaurant di Vinòforum selezionati con la collaborazione di Luigi Cremona, pronte ad offrire ancora una volta, a prezzi “pop”, il meglio delle tavole del Bel Paese.  
Venerdì 21 giugno, sono presenti: Alessandro Caputo del ristorante **The Flair** (Roma), Ciro Scamardella di **Pipero** (Roma), Pasquale Palamaro dell’**Indaco** (Ischia &#8211; NA), Leonardo Marongiu di **HUB** (Macomer &#8211; NU), **Andy Luotto** (Roma), Claudio Carfagna de **La Galleria Di Sopra** (Albano Laziale &#8211; RM).  
Sabato 22 e domenica 23, chiusura affidata a: Martina Caruso del **Signum** (Salina), Maria Luisa Zaia dell’**Oste della Bon&#8217;ora** (Grottaferrata &#8211; RM), Daniele Creti di **Qvinto** (Roma), Gianluca D&#8217;Agostino del **Veritas** (Napoli), Maurizio Bardotti del **Al 43** (San Gimignano &#8211; SI), Paolo Cacciani e Giuliano Bussi del **Ristorante Cacciani** (Frascati &#8211; RM).  
Abbinamenti con prestigiose bollicine d’oltralpe grazie agli **Champagne** di alcune delle Maison più importanti al Mondo: **Dom Pérignon, Krug, Veuve Clicquot, Moët & Chandon, Ruinart**.<u></u><u></u>

Per **The Night Dinner**, le cene esclusive con posti limitati e solo su prenotazione, saranno impegnati alcuni dei più talentuosi cuochi della Capitale. Piatti ricchi di gusto ai quali faranno da sparring partner i prodotti di aziende top level. Venerdì 21 giugno sale sul palco **Andrea Viola** del ristorante Il San Giorgio. Mentre sabato 22 sarà il turno di **Federico Delmonte** di Acciuga. Per entrambe le serate divertenti abbinamenti, studiati ad hoc, con i cocktail a base dei distillati di **Bonaventura Maschio**. Chiusura, domenica 23, con l’estro di **Antonio Ziantoni**, di Zia Restaurant, e con gli ottimi vini dell’azienda pugliese **Varvaglione 1921**.<u></u><u></u>

In contemporanea andranno in scena anche gli appuntamenti con i **Maestri in Cucina selezionati da Ferrarelle**, grandi chef e pizzaioli protagonisti dei menu a quattro mani più fantasiosi di Vinòforum. Cene speciali, con posti limitati e solo su prenotazione, che vedranno la partecipazione anche di interessanti realtà vinicole. Si parte, venerdì 21, con **Andrea Molinari** (Morsi e Rimorsi – Caserta), **Alessandro Auricchio** (Fratelli Capone – Napoli) e le etichette di **Donnafugata**. Sabato 22 ecco **Danilo Magurno** (Verace – Fiumicino, RM), **Antonio Grasso** (Pascià – Benevento) e i **Vini di Totò**. Domenica 23, ultimo valzer con **Fabrizio Sepe** (Le Tre Zucche &#8211; Roma), **Gianfranco Iervolino** (450 gradi &#8211; Napoli) e i prodotti di **Mossi 1558**. A supportare il lavoro degli chef e delle loro brigate, le cucine professionali firmate Berto’s.