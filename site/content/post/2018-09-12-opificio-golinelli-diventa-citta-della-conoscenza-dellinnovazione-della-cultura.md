---
title: Opificio Golinelli diventa “città della conoscenza, dell’innovazione e della cultura”
author: Redazione
type: post
date: 2018-09-12T08:19:07+00:00
url: /?p=9630
colormag_page_layout:
  - default_layout
categories:
  - ATTUALITÀ
tags:
  - Fondazione Golinelli
  - g factor
  - Golinelli
  - Opificio Golinelli
  - scienza

---
<figure id="attachment_9632" aria-describedby="caption-attachment-9632" style="width: 272px" class="wp-caption alignleft"><img decoding="async" loading="lazy" class="wp-image-9632" src="https://progressonline.it/wp-content/uploads/2018/09/h9Vl55HA-200x300.jpeg" alt="" width="272" height="409" /><figcaption id="caption-attachment-9632" class="wp-caption-text">L’imprenditore e filantropo Marino Golinelli, ideatore della Fondazione Golinelli</figcaption></figure>

A trent’anni dalla sua nascita **Fondazione Golinelli**, istituita per volontà dell’imprenditore e filantropo Marino Golinelli, fa un ulteriore passo verso il futuro per la costruzione di una vera e propria _città della conoscenza, dell’innovazione e della cultura._

L’**11 settembre** è stato presentato il progetto della nuova ala di Opificio Golinelli, che ospiterà **G-Factor**, **l’Incubatore-Acceleratore** rivolto a realtà imprenditoriali emergenti. Nell’occasione sono state presentate le attività 2018/2019 con il lancio di un bando internazionale di un milione di euro per imprese e start-up innovative nel settore delle _life sciences_:** _Call for Ideas &Start-up First Edition 2018 Life Science Innovation_**.

L’idea dell’**Incubatore-Acceleratore** nasce nell’ambito del piano di sviluppo pluriennale di Fondazione Golinelli, _Opus 2065_, ideato per supportare le giovani e giovanissime generazioni nel loro percorso di crescita. Si tratta di un nuovo padiglione di 5.000 mq complessivi progettato dal team di architetti _diverserighestudio_, gli stessi che hanno realizzato, nel 2015, Opificio Golinelli. Il complesso, nel suo insieme, raggiunge &#8211; con l’Incubatore-Acceleratore e con il Centro Arti e Scienze Golinelli (progettato da Mario Cucinella Architects) inaugurato lo scorso anno e dedicato al connubio tra arte, scienza e tecnologia &#8211; una superficie totale di 14.000 mq.

**G-Factor** ha come obiettivo la formazione della cultura d’impresa in tutti i settori anche attraverso la progettazione e l’erogazione di servizi volti a creare una nuova imprenditorialità ad alto contenuto innovativo, scientifico e tecnologico.<img decoding="async" loading="lazy" class=" wp-image-9633 alignright" src="https://progressonline.it/wp-content/uploads/2018/09/logo-trentennale-Fondazione-Golinelli-300x147.jpg" alt="" width="441" height="216" />

Opificio Golinelli, spazio di immaginazione e sperimentazione, che dalla sua apertura tre anni fa ha già superato le 300.000 presenze e il mezzo milione di ore di formazione erogate complessivamente, rappresenta un punto di contaminazione tra diverse attività e realtà: dalla formazione ed educazione dei giovani in età prescolare, scolare e post-scolare, a progetti di ricerca e sostenibilità per nuove idee imprenditoriali. Opificio si propone alla comunità internazionale come uno dei più importanti centri di riferimento per l’innovazione a livello europeo, un ecosistema integrato, unico in Italia, con tutte le fasi di una filiera complessa e interconnessa: educazione, formazione, ricerca, trasferimento tecnologico, incubazione, accelerazione e _private equity/venture capital_, in un sistema aperto a traiettorie di sviluppo convergenti.

È in questo contesto fertile che prende forma G-Factor, l’Incubatore-Acceleratore, con tutte le relazioni, le reti, le collaborazioni e le contaminazioni virtuose che saranno attivate, sul modello di quelle che Fondazione Golinelli ha già in essere da tempo con centri di ricerca, università, imprese e operatori finanziari.

«Si concretizza nell’incubatore l’idea di futuro in cui non ci sarà più posto per una frammentazione tra la parte ideativa, sperimentale e produttiva poiché i luoghi della conoscenza, della sperimentazione e della produzione dovranno necessariamente integrarsi per riuscire a far fronte alla velocità del progresso nel quale oggi siamo immersi &#8211; dichiara il Presidente di Fondazione Golinelli Andrea Zanotti.

<img decoding="async" loading="lazy" class=" wp-image-9631 alignleft" src="https://progressonline.it/wp-content/uploads/2018/09/rCUQz_8w-300x200.jpeg" alt="" width="381" height="255" /> È una vocazione, questa, che peraltro sta nelle corde della tradizione di questa città, che proprio sulla faglia epocale tra primo e secondo millennio ha saputo indicare non solo a sé stessa ed al proprio territorio, ma a tutto il contesto europeo, una nuova idea di sviluppo e di civiltà. Bisogna avere la freschezza ed il coraggio di riconoscerla e di re-interpretarla nel presente rideterminando, con creatività, una nuova agenda dell’innovazione che proprio a Bologna conosce condizioni ideali di sviluppo che vanno valorizzate ed interpretate nelle loro molteplici articolazioni: formazione, ricerca, scienza, arte. La nostra sfida – continua Zanotti – è costruire una città feconda di contaminazioni, con la sola consapevolezza di dover trovare una strada nuova».

La **_Call for Ideas & Start-up First Edition 2018 Life Science Innovation_**, è il primo bando per progetti di innovazione e nuove imprese del settore delle scienze della vita, dedicato a chi pensa di avere un’idea vincente nei settori <u>pharma</u> e <u>biotech</u>, <u>medtech</u>, <u>nutraceutica</u>, <u>bioinformatica</u> e <u>bioingegneria</u>.

Una risposta concreta di Fondazione Golinelli alla necessità del nostro Paese di favorire l’integrazione tra ricerca, industria e mercato, mettendo al centro i giovani, le loro idee di impresa e la ricerca scientifica e tecnologica.

Al fine di trasformare l’alto potenziale di tecnologia e innovazione di giovani, scienziati e innovatori in realtà imprenditoriali in grado di affermarsi sul mercato con successo, saranno investite risorse finanziare e sarà proposta un’offerta integrata di infrastrutture, percorsi formativi di eccellenza e _know-how_ specialistici, uniti ad un&#8217;ampia e dinamica matrice di network scientifici, istituzionali, finanziari, professionali ed imprenditoriali, nazionali ed internazionali, in grado di fornire _link_ dedicati e risposte veloci e personalizzate.

La call intende accompagnare nel mercato idee innovative con il supporto di esperti e investitori fin dalle prime fasi di sviluppo. Potranno partecipare al bando, singolarmente o in team, sia ricercatori professionisti, dottorandi e dottorati, ma anche studenti e giovanissimi: all’interno delle aree di interesse sono state infatti individuate due linee prioritarie che corrispondono a due macro-target, uno senior e uno junior, caratterizzate ognuna da criteri di selezione specifici, da differenti tipologie di finanziamento e investimento, da programmi di formazione e sviluppo peculiari e da servizi sperimentali. Le risorse destinate da Fondazione Golinelli alla _Call for Ideas & Start-up_ 2018 sono pari a 1.000.000 euro, di cui 750.000 erogate in denaro e  250.000 in servizi tramite G-FACTOR, la nuova società (controllata al 100% dalla Fondazione) dedicata all’avvio di nuove realtà imprenditoriali.

Le candidature dovranno pervenire entro l’11 dicembre e la loro valutazione è affidata a una commissione composta da esponenti di rilievo nei settori dell’innovazione, della ricerca e business.

La lista dei progetti selezionati sarà resa pubblica in occasione dell’evento inaugurale del nuovo padiglione che ospiterà l’Incubatore-Acceleratore G-Factor previsto per inizio 2019.

** ****Informazioni: [www.fondazionegolinelli.it][1]**

 [1]: https://www.fondazionegolinelli.it