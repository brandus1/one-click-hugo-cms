---
id: 6799
title: Elezioni Giappone, Shinzo Abe confermato Primo Ministro
author: Redazione
type: "post"
guid: http://progressonline.it/?p=6799
url: "/?p=6799"
colormag_page_layout:
- default_layout
categories: "['ATTUALITÀ']"
tags: "['Elezioni Giappone', 'governo Giappone', 'Presidente Giappone', 'Shinzo Abe']"
---

![](https://progressonline.it/wp-content/uploads/2017/10/shinzo-abe-300x200.jpg)Si stanno attendendo ancora i risultati definitivi ma con tutta probabilità **Shinzo Abe ha vinto le elezioni in Giappone**. Il Primo Ministro uscente, che ha anticipato di oltre un anno la chiamata alle urne, ha ottenuto il nuovo mandato grazie alla larga maggioranza degli elettori che lo hanno preferito a Maheara, leader del partito Democratico. **Abe**, a capo della coalizione di centrodestra e moderatamente nazionalista, **è in attesa dei risultati ufficiali ma la sua vittoria non pare essere in dubbio**.

L’arrivo del tifone Lan ha impedito il conteggio in 12 distretti elettorali, ma si prevede come Abe abbia vinto con una larga maggioranza. La conferma del Primo Ministro è dovuta anche alla crisi del Partito Democratico giapponese cominciata lo scorso luglio dopo le dimissione della leader Renho Murata. A certificare una vittoria non ancora ufficiale ma comunque annunciata sono le proiezioni della televisione nazionale *NHK:* **secondo le stime infatti si prevede che la coalizione di governo**, formata dai Liberal Democratici e dal Kōmeitō, un partito centrista più piccolo, **abbia ottenuto almeno 312 dei 465 seggi della Camera**. È una larga maggioranza, ma inferiore a quella precedente (325 seggi).

Stando ai dati Abe avrebbe ottenuto più dei 2/3 dei seggi, l’**obiettivo che il Primo Ministro si era prefissato,** necessario per poter proporre modifiche alla Costituzione. Abe infatti vorrebbe rendere le “*forze di autodifesa*” – il nome con cui è conosciuto l’esercito giapponese – un vero e proprio corpo militare nazionale per la prima volta dalla Seconda guerra mondiale.