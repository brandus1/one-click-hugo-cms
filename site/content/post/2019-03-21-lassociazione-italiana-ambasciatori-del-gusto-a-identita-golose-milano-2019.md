---
title: L’Associazione Italiana Ambasciatori del Gusto a Identità Golose Milano 2019
author: Redazione
type: post
date: 2019-03-21T09:36:42+00:00
url: /?p=10917
colormag_page_layout:
  - default_layout
categories:
  - ATTUALITÀ
tags:
  - 2019
  - Ambasciatori del gusto
  - identità golose
  - milano
  - programma

---
<p class="gmail-normal">
  Da sabato 23 a lunedì 25 marzo torna a Milano <b><i>Identità Golose</i></b>, quindicesima edizione del <b>congresso internazionale di cucina d’autore</b>, dove l’<b>Associazione Italiana Ambasciatori del Gusto </b>sarà presente per il terzo anno con un proprio stand, animato dall&#8217;intraprendenza di sette <a href="https://www.ambasciatoridelgusto.it">Ambasciatori del Gusto</a>, che si alterneranno per dare a tutti un assaggio della loro cucina di qualità.
</p>

<img decoding="async" loading="lazy" class="alignleft wp-image-10919 size-full" src="https://progressonline.it/wp-content/uploads/2019/03/download-1.jpg" alt="" width="225" height="225" /> 

<p class="gmail-normal">
  Il fil rouge di quest’edizione, scelto come sempre da <b>Paolo Marchi</b>, ideatore di Identità Golose e Vicepresidente degli Ambasciatori del Gusto è <b><i>Costruire nuove memorie</i></b>, ovvero quanto fanno cuochi, pasticcieri, pizzaioli, artigiani e gelatieri, che pensano e realizzano nuovi piatti, con la speranza che diventino <i>Nuove Memorie collettive</i>.
</p>

<p class="gmail-normal">
  “<em>La nostra Associazione è nata per valorizzare il patrimonio culturale agroalimentare ed enogastronomico italiano nel mondo, per questo non potevamo mancare a Identità Golose, una delle manifestazioni più importanti per la cucina di qualità a livello internazionale.</em> – dichiara <b>Cristina Bowerman</b>, Presidente dell’Associazione Italiana Ambasciatori del Gusto – <em>Partecipare attivamente a un evento di rilievo come questo è una preziosa occasione di condivisione e scambio, non solo tra gli associati, ma anche con gli altri protagonisti del settore enogastronomico, come le numerose aziende, enti e istituzioni del settore che saranno presenti. Fare rete è uno dei princìpi alla base del <b>metodo ADG</b>: partiamo dalla condivisione delle capacità, delle esperienze professionali e della passione di ognuno di noi, con le tante realtà con cui ci relazioniamo per migliorare l’intero sistema della ristorazione italiana di qualità</em>.”
</p>

<p class="gmail-normal">
  Domenica e lunedì saranno due giornate speciali per il progetto <b>Fare Formazione</b>, l’iniziativa realizzata in collaborazione con il <b>Centro di Formazione Professionale Alberghiero di Amatrice</b>, dedicata agli studenti del quarto anno: un gruppo di studenti del Centro<b> </b>avrà infatti l’occasione di osservare da vicino le lezioni di grandi chef e pasticceri a Identità Golose.
</p>

<figure id="attachment_10918" aria-describedby="caption-attachment-10918" style="width: 441px" class="wp-caption alignright"><img decoding="async" loading="lazy" class="wp-image-10918 " src="https://progressonline.it/wp-content/uploads/2019/03/Bosco-e-ragazzi-Amatrice-1024x683.jpg" alt="" width="441" height="293" /><figcaption id="caption-attachment-10918" class="wp-caption-text">L&#8217; Ambasciatore del Gusto Renato Bosco a Identità Golose 2018, con gli studenti dell&#8217;Alberghiero di Amatrice</figcaption></figure>

<p class="gmail-normal">
  <b>Mariella Caputo</b>, consigliere dell’Associazione Ambasciatori del Gusto e docente d’eccezione durante la prima edizione del progetto Fare Formazione, sarà tra i relatori dell’incontro <i>Futuro e Formazione</i>, che si terrà domenica 24, alle 11.30 presso la Sala Gialla 1 del MiCo, il Centro Congressi di via Gattamelata.
</p>

<p class="gmail-normal">
  Sono oltre trenta gli Ambasciatori del Gusto che offriranno la propria competenza ed esperienza al congresso e a molte delle aziende partner presenti al congresso: <b>Riccardo Camanini</b>,<b> Massimo Bottura</b>,<b> Niko Romito</b>, <b>Andrea Ribaldone</b>,<b> Catia </b>e<b> Mauro Uliassi</b>,<b> Cristina Bowerman</b>, <b>Solaika Marrocco</b>,<b> Corrado Assenza</b>,<b> Gianluca Fusto</b>,<b> Eugenio Boer</b>,<b> Gennaro Battiloro</b>,<b> Franco Pepe</b>,<b> Valeria Piccini</b>, <b>Moreno Cedroni</b>,<b> Paolo Brunelli</b>,<b> Antonia Klugmann</b>, <b>Roy Caceres</b>,<b> Martina Caruso</b>,<b> Marta Scalabrini</b>,<b> Carlo Cracco</b>, <b>Davide Oldani</b>,<b> Andrea Berton</b>,<b> Paulo Airaudo</b>, <b>Paolo Griffa</b>,<b> Enrico Bartolini</b>, <b>Riccardo Gaspari</b>,<b> Giancarlo Perbellini</b>, <b>Mariella Organi</b>,<b> Mariella Caputo</b>,<b> Andrea Aprea</b>,<b> Renato Bosco</b>,<b> Aurora Mazzucchelli</b>, <b>Oliver Glowing </b>e<b> Caterina Ceraudo</b>.
</p>

<p class="gmail-normal">
  In questa occasione l’Associazione si presenterà al pubblico affiancata da alcune delle aziende che hanno aderito al <b>Club dei Partner</b>. <b>Grana Padano</b> ha messo a disposizione il formaggio stagionato 36 mesi che verrà lavorato dalle mani sapienti dello chef <b>Andrea Alfieri </b>per preparare uno spaghettino Cappelli <b>Felicetti </b>freddo con crema di datterino confit, basilico, olive taggiasche e Grana Padano in due consistenze, crunchy e cremoso. Il neo Ambasciatore del Gusto <b>Corrado Scaglione</b> sfornerà invece una colomba salata accompagnata da spuma di Grana Padano e salumi. <b>CHS Group </b>per il secondo anno<b> </b>fornirà tutte le stoviglie che accompagneranno tutti gli assaggi preparati con cura dagli Ambasciatori del Gusto. <b>Moretti Forni</b> sarà presente con un proprio stand, dove si svolgeranno appuntamenti a 4 mani tra chef stellati e pizza-chef, tra questi anche gli Ambasciatori del Gusto: <b>Andrea Aprea</b>,<b> Franco Aliberti, Renato Bosco</b>,<b> Davide Oldani</b>, <b>Moreno Cedroni e Aurora Mazzucchelli</b>. <b>Berlucchi </b>con le sue pregiate bollicine avrà un’elegante lounge, dove il nostro Ambasciatore del Gusto <b>Gennaro Battiloro </b>lunedì 25<b> </b>proporrà a tutti gli ospiti una fragrante creazione: una pizza con impasto lievitato 72 ore, condita con crema di cipolle rosse agrodolce, mousse di ceci della Garfagnana, alga wakame soffiata, scarola riccia a crudo e olio evo, abbinata ad un grintoso ed elegante ’61 Nature Millesimato del 2011. <b>Consorzio di Tutela del Conegliano Valdobbiadene Prosecco Docg </b>fornirà<b> </b>il brindisi ideale per accompagnare le degustazioni in programma allo stand; <b>Società Agricola Trevi il Frantoio</b> offrirà il suo pregiato <b>Olio Flaminio</b> DOP Umbria Colli Assisi Spoleto; <b>Vini Allegrini</b> metterà a disposizione alcune delle sue migliori bottiglie: Vermentino Bolgheri Doc, Soave e Valpolicella Classico Doc.
</p>

<p class="gmail-normal">
  I vini<b> Santa Margherita </b>accompagneranno le degustazione dei nostri Ambasciatori del Gusto<b> </b>con calici di Roseri e Ca’ Maiol; <b>Pastificio Felicetti</b> sarà protagonista del piatto preparato dallo chef a Alfieri con il suo speciale spaghettino Cappelli. Diamo inoltre il benvenuto nel Club dei Partner a <b>Molino Rachello</b> e si ringrazia per il supporto anche le aziende partner <b>Berto’s</b>, <b>Pastificio dei Campi</b>,<b> Intrecci </b>e<b> Molino Quaglia</b>.
</p>

<p class="gmail-normal">
  <b> </b>
</p>

<p class="gmail-normal">
  <b>Calendario degustazioni presso lo stand degli Ambasciatori del Gusto:</b>
</p>

<p class="gmail-normal">
  <b>Sabato 23 marzo</b>
</p>

<p class="gmail-normal">
  &#8211; ore 10.30 <b>Gioacchino Sensale</b>, <i>Hotel Dolcestate – </i>Campofelice di Roccella (PA)
</p>

<p class="gmail-normal">
  &#8211; ore 12.30 <b>Corrado Scaglione</b>, <i>Enosteria Lipen – </i>Triuggio (MB)
</p>

<p class="gmail-normal">
  <b>Domenica 24 marzo</b>
</p>

<p class="gmail-normal">
  <b>&#8211; </b>ore 13.00 <b>Andrea Alfieri</b>, <i>Il Chiostro di Andrea – </i>Milano<b></b>
</p>

<p class="gmail-normal">
  <b>&#8211; </b>ore 15.00 <b>Pasquale Caliri</b>, <i>Marina del Nettuno Yachting Club Messina – </i>Messina<b></b>
</p>

<p class="gmail-normal">
  <b>Lunedì 25 marzo</b>
</p>

<p class="gmail-normal">
  <b>&#8211; </b>ore 10.30 <b>Lillo Freni</b>, <i>Pasticceria Freni – </i>Contesse (ME)
</p>

<p class="gmail-normal">
  <b>&#8211; </b>ore 13.00 <b>Giuseppe Romano</b>, <i>Me Restaurant</i> <i>– </i>Pizzo (VV)
</p>

<p class="gmail-normal">
  <b>&#8211; </b>ore 15.00 <b>Sandra Ciciriello</b>, <i>142 Restaurant One 4 Two</i> <i>– </i>Milano<b> </b>(prossima apertura)
</p>