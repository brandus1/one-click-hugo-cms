---
title: La dolceVita Gallery presenta la mostra “Erbacce”
author: Redazione
type: post
date: 2019-02-19T09:21:36+00:00
url: /?p=10681
colormag_page_layout:
  - default_layout
categories:
  - CULTURA E SPETTACOLO
tags:
  - arte
  - cianotipia
  - cultura
  - dolce vita gallery
  - fotografia
  - Roma

---
**La dolceVita Gallery** di Roma presenterà, a partire da venerdì 1 marzo, la mostra di cianotipie di Pierfrancesco Giordano. Circa 30 lavori di varie dimensioni esposti per la prima volta al pubblico con un allestimento molto suggestivo.

**<img decoding="async" loading="lazy" class="alignleft wp-image-10752" src="https://progressonline.it/wp-content/uploads/2019/02/ERBACCE_locandina-mostra-logobianco-rgb-212x300.jpg" alt="" width="364" height="514" />La tecnica **

Le cianotipie sono stampe eseguite una ad una e totalmente a mano, scegliendo una carta pregiata ricca di cotone, preparando un’emulsione sensibile alla luce, stendendola accuratamente sul foglio, ponendo il soggetto a contatto, esponendo alla luce e sviluppando l’immagine in acqua.

Ogni immagine è unica, perché anche riutilizzando lo stesso soggetto, la sua posizione o il tono del blu non saranno mai identici.

Questa tecnica è antica, ideata da J. Herschel nel 1842, ed è stretta parente di quella che poi sarà la fotografia. Anna Atkins, botanica e fotografa inglese, fu fra le prime ad applicare tale processo alle alghe, dando vita al primo libro illustrato con immagini fotografiche della storia.

**Il progetto **

_Sono ovunque, in ogni angolo delle strade e dei marciapiedi di Roma. Le calpestiamo senza pensarci, a volte infastiditi dalla loro presenza persistente e disordinata. __Raccoglierle ed usarle una ad una per queste cianotipie, è un modo di riprodurne la bellezza e l’unicità, di restituire loro una “dignità” forse mai avuta ai nostri occhi distratti._

Le opere sono in vendita.

_Ingresso gratuito._

&nbsp;

##### dolceVita Gallery

via Palermo, 41 &#8211; Roma

Orari di apertura:

Dal martedì al venerdì 15.00 &#8211; 20.00

Sabato 14.30 &#8211; 21.00

[www.dolcevita-gallery.com][1]

 [1]: https://dolcevita-gallery.com/erbacce-pierfrancesco-giordano/