---
title: 'Rubgy: Italia impegnata a novembre in 3 test match contro Fiji, Argentina e Sudafrica'
author: Redazione
type: post
date: 2017-10-13T13:33:12+00:00
url: /?p=6664
colormag_page_layout:
  - default_layout
categories:
  - ATTUALITÀ
tags:
  - 6 nazioni
  - amichevoli
  - argentina
  - date
  - fiji
  - Italia
  - rugby
  - sudafrica
  - test match

---
<img decoding="async" loading="lazy" class="size-medium wp-image-6665 alignleft" src="https://progressonline.it/wp-content/uploads/2017/10/Italia-6-Nazioni-2016-rugby-foto-federugby-twitter-2-300x225.jpg" alt="" width="300" height="225" />Entra nel vivo per le nazionali la stagione del **rugby,** ed arrivano i primi veri impegni per l&#8217;**Italia** del ct O&#8217;Shea in vista del 6 nazioni di febbraio. A novembre gli azzurri sfideranno le isole **Fiji** allo stadio **Massimino di Catania**, l&#8217;**Argentina** al **Franchi di Firenze** ed il **Sudafrica** all&#8217;**Euganeo di Padova**.

**Un test match a settimana per prepararsi al meglio al 6 Nazioni 2018**, le ultime &#8220;_prove_&#8221; per l&#8217;Italia per arrivare nel modo migliore possibile agli impegni con le altre maggiori selezioni europee. Nel 2016 gli uomini di O&#8217;Shea riuscirono a Firenze ad ottenere una clamorosa vittoria contro il Sudafrica: 20-18 fu il risultato finale che entusiasmò tutto il movimento azzurro della palla ovale prima di un 6 Nazioni rivelatosi poi deludente. Quest&#8217;anno l&#8217;obiettivo sarà non solo quello di imporsi in almeno un match ma anche riuscire a crescere per affrontare al meglio le gare del torneo di febbraio/marzo.

_&#8220;Siamo persone con i piedi per terra_ – ha dichiarato il ct **O’Shea** in fase di presentazione delle sfide di novembre– _e conosciamo bene la difficoltà delle sfide che ci aspettano, ma siamo anche consapevoli del fatto che stiamo compiendo progressi significativi verso il nostro obiettivo di tornare ad essere una squadra estremamente competitiva sul palcoscenico internazionale&#8221;._

Il primo appuntamento, quello di Catania, è fissato per il prossimo **11 novembre**, affronteremo invece i Pumas esattamente **una settimana dopo** mentre il test match contro gli Springboks è previsto per **il 25 dello stesso mese**. Tutti i calci d&#8217;inizio sono previsti alle **ore 15:00** e potremo vedere le gare di Parisse e compagni sul canale D-Max.

Per ulteriori info riguardo la **Nazionale di Rugby** potete visitare il <a href="https://www.federugby.it/index.php" target="_blank" rel="noopener">sito ufficiale</a>.

&nbsp;