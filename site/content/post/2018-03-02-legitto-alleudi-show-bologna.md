---
id: 8121
title: L&#8217;Egitto all&#8217;Eudi show di Bologna
author: Redazione
type: "post"
guid: http://progressonline.it/?p=8121
url: "/?p=8121"
colormag_page_layout:
- default_layout
categories: "['VIAGGI']"
tags: "['destinazioni Egitto', 'diving', 'Egitto', 'Egitto diving', 'Egitto turismo', 'egitto vacanze', 'Eudi 2018', 'immersioni Egitto', 'mare Egitto', 'sub Egitto']"
---

***![](https://progressonline.it/wp-content/uploads/2018/03/EuropeanDiveShow2018-300x223.png)L’Ente del Turismo Egiziano partecipa anche quest’anno alla 26° edizione dell’Eudi Show di Bologna Fiera dal 2 al 4 marzo 2018. L’Eudi show rappresenta il più importante appuntamento nazionale e uno dei più prestigiosi in campo internazionale per il settore della subacquea: industria, didattiche, diving center, servizi e per questo è stato eletto quale punto di riferimento del mondo delle immersioni.*** ***Tante le iniziative in programma per richiamare i turisti sul Mar Rosso che si preannuncia in forte ripresa visti gli ultimi dati sugli arrivi dello scorso anno.***

Un segnale positivo nel 2017 e un più che lusinghiero **+94,1%**, registrato complessivamente nel periodo gennaio-dicembre 2017 dagli arrivi italiani in Egitto, in confronto all’anno precedente (255.148 rispetto ai 131.458 del 2016): chiari segnali di una destinazione in netto recupero e con una tendenza alla crescita del turismo decisamente palese. Con l’incoraggiamento di questi dati positivi grazie anche all’incremento dei voli diretti dall’Italia verso le principali destinazioni del Mar Rosso, l**’Ente del Turismo Egiziano,** con il direttore **Cons. Emad Fathy Abdalla,** parteciperà all’Eudi Show di Bologna con uno stand di 48 mq (Padiglione 36, Stand F09) e con la presenza di 4 coespositori rappresentanti di diving center delle perle del Mar Rosso: **Sharm el Sheikh, Hurghada e Marsa Alam**.

***![](https://progressonline.it/wp-content/uploads/2018/03/egitto-300x211.png)***

Lo spettacolo che offre la barriera corallina, considerata tra le più belle al mondo, è probabilmente uno dei motivi principali che ha decretato il successo mondiale di questo angolo di paradiso. **L’Egitto è ben noto per la sua eccellente visibilità sott’acqua** e per l’abbondanza di pesci e forme di vita marina. Alcune zone sono state dichiarate Parco Marino Nazionale e sono i siti ideali preferiti dai fotosub, per immortalare piccoli organismi quali nudibranchi o cavallucci marini. Tra questi, con la sua inestimabile ricchezza di flora e fauna ittica, il Parco Marino di **Ras Mohamed, che si estende a circa 20 km da Sharm el Sheikh,** è la meta ideale per rimanere incantati dallo spettacolo che sa offrire la natura e dalla magia che ne deriva. Il Parco è stato istituito nel 1989 per proteggere le tante specie animali e vegetali che crescono nella zona e popolano l’ecosistema sottomarino (coralli, pesci, molluschi e tartarughe), tra cui specie molte rare ed esemplari unici. E’  **sicuramente una delle mete più interessanti ed emozionanti,** presenta infatti un paesaggio da sogno dove il deserto si immerge nel turchese del mare trasformandosi in un’ineguagliabile barriera corallina. **Le crociere subacquee completano l’offerta per gli appassionati del Mar Rosso** e rappresentano il modo migliore per vivere il mare nella sua espressione più completa. Esistono vari itinerari tra cui alcuni che permettono bellissime immersioni per ammirare i numerosi relitti presenti sui fondali (circa 80) risalenti alla seconda guerra mondiale.

Sono diversi i motivi che da sempre attraggono i turisti da ogni parte del mondo per esplorare i coloratissimi fondali mozzafiato del Mar Rosso e per l’enorme richiesta **sono diventati circa 400 i diving center in Egitto** che offrono i migliori servizi e diverse possibilità di rendere la propria esperienza subacquea un momento unico e indimenticabile. Che si sia principianti o subacquei esperti, è sempre possibile scegliere tra un’ampia gamma di programmi e di itinerari adatti ad ogni esigenza.

Vista l’importanza che ricopre questo settore del turismo nel Mar Rosso, l’Eudi Show di Bologna sarà un importante momento d’incontro e di confronto tra gli operatori italiani di questo specifico segmento e l’Egitto che costantemente li supporta in questa fase di ripresa.

La recente nomina di S.E. **Rania Al-Mashat**  a Ministro del Turismo Egiziano, insieme all’impegno del Governo e alle nuove strategie per incoraggiare il turismo, permetteranno all’Egitto di **raggiungere nuovamente una posizione incontrastata** nell’ambito delle destinazioni più richieste dai turisti italiani.