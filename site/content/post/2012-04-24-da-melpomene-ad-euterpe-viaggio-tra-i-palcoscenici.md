---
title: Da Melpomene ad Euterpe. Viaggio tra i palcoscenici.
author: Redazione
type: post
date: 2012-04-23T22:00:00+00:00
url: /?p=2865
post_views_count:
  - 11
  - 11
categories:
  - CULTURA E SPETTACOLO

---
&nbsp;

**Una grande serata di musica e teatro.** Sul palco: Piji, Chiara Morucci, Katres, Jacopo Ratini, la Compagnia dei PesciBanana, Eleonora Bordonaro, Francesco Foti, Filippo Giardina, Alessandra Parisi, La Compagnia FuoriTutti e i Blues Factory, Ermelinda Bonifacio e Federica Lenzi. Oltre il palcoscenico, la performance e l&rsquo;artista, ma tra le pieghe dell&rsquo;arte stessa: espressioni, non volti, e ancora piedi, mani, corpi, oggetti, quadri plastici, istanti resi eterni.

**Tutto questo &egrave; &ldquo;Da Melpomene a Euterpe &ndash; Viaggio tra i palcoscenici&rdquo;**, la mostra fotografica di Fabrizio Caperchi che sar&agrave; inaugurata marted&igrave; 24 aprile a L&rsquo;asino che Vola. Un percorso tra cinquanta immagini ispirate, scattate tra l&rsquo;Italia e l&rsquo;Europa, cos&igrave; come Melpomene, musa della tragedia, ispira i teatranti e gli scrittori e Euterpe tutti coloro che vivono delle arti legate alla musica.

&nbsp;

**Le fotografie scorrono come le pagine di un libro,** come in un racconto ben preciso che inizia con l&rsquo;attesa e termina con un incontro, quello con le emozioni pi&ugrave; dirette che poco hanno a che vedere con lo spettacolo in se, ma piuttosto con quello che quell&rsquo;attimo immortalato trasmette, al di l&agrave; del contesto. E nel loro evocare, e non raccontare, le fotografie saranno accompagnate da parole che vogliono sottolineare il loro aspetto pi&ugrave; intimista ed emozionale, parole di grandi autori, poeti, scrittori, filosofi, del passato ma anche del presente.

**Perch&eacute; quell&rsquo;attimo reso eterno non ha tempo o ha tutto il tempo del mondo.** Il tutto reso ancora pi&ugrave; suggestivo da un particolarissimo allestimento curato dalla scenografa Teresa Caruso. La mostra di Fabrizio Caperchi &egrave; un viaggio intimo, personale, come quando si sfoglia un album di ricordi e ci si sofferma sui particolari. Proprio per questo la colonna sonora scelta &egrave; il brano &ldquo;Viaggio&rdquo; di Chiara Morucci, cantautrice romana, che aprir&agrave; &ndash; dopo una breve intervista all&rsquo;artista condotta dalla giornalista Daniela Esposito &#8211; la grande serata del vernissage presentata da Alessandra Casale, che vedr&agrave; alternarsi sul palco dell&rsquo;Asino che Vola decine di artisti, tra musicisti e attori, come Piji, Katres, Jacopo Ratini, la Compagnia dei PesciBanana, Eleonora Bordonaro, Francesco Foti, Filippo Giardina, Alessandra Parisi, La Compagnia FuoriTutti, i Blues Factory, Ermelinda Bonifacio e Federica Lenzi.

**L&rsquo;intera serata sar&agrave; trasmessa in diretta da &ldquo;We Want Radio&rdquo;,** la radio Web con la quale L&rsquo;Asino che Vola, ha iniziato una collaborazione. La mostra si avvale del patrocinio dell&rsquo;associazione Genitin, che si occupa del sostegno alle famiglie dei bambini nati prematuri. Per loro Fabrizio Caperchi ha realizzato un servizio fotografico dal quale &egrave; stato tratto un video accompagnato da una toccante ninna nanna interpretata da Pilar, che sar&agrave; proiettato nel corso della serata.

**L&rsquo;ASINO CHE VOLA &ndash; MARTED&igrave; 24 APRILE, ore 22  
(VIA ANTONIO COPPI, 12/D &ndash; ROMA)** 

&nbsp;

&nbsp;