---
title: Berlino, i punti panoramici per tutti i gusti
author: Redazione
type: post
date: 2018-04-09T15:09:41+00:00
url: /?p=8360
colormag_page_layout:
  - default_layout
categories:
  - VIAGGI
tags:
  - Berlino
  - Berlino cosa vedere
  - Berlino da scoprire
  - turismo Berlino
  - vacanza Berlino
  - viaggi Berlino

---
<img decoding="async" loading="lazy" class=" wp-image-8361 alignleft" src="https://progressonline.it/wp-content/uploads/2018/04/dome-2159470_960_720-300x200.jpg" alt="" width="323" height="215" />Una popolare hit degli anni ’90 cantava: _Da che punto guardi il mondo tutto dipende_ e, dopotutto, aveva proprio ragione. Ecco perché quando si visita una città è opportuno rintracciare i migliori luoghi panoramici, per poterne scoprire tutte le angolature e, come è ovvio nell’era dei social, scattare foto altrimenti irrealizzabili. **Berlino**, capitale vivace e dinamica, offre diverse possibilità adatte a ogni tipo di esigenza.

Per chi predilige un tour classico non può mancare una tappa al Duomo e alla sua **galleria panoramica**, posta a 114m di altezza e raggiungibile salendo una scalinata di circa 270 gradini. Il quartiere Mitte è ora ai nostri piedi! A colpo d’occhio compaiono le numerose gru che, ancora per molto tempo, caratterizzeranno il paesaggio cittadino, ma la peculiarità sta nel poter ammirare da vicino i dettagli e le statue di questa cattedrale, miracolosamente sopravvissuta &#8211; non senza qualche restauro &#8211; alla seconda guerra mondiale.<img decoding="async" loading="lazy" class="size-medium wp-image-8363 alignright" src="https://progressonline.it/wp-content/uploads/2018/04/Fernsehturm_Berlin_02-225x300.jpg" alt="" width="225" height="300" />

Per quanti sono alla ricerca invece di un’esperienza indimenticabile, la **Torre della Televisione**, dall’alto dei suoi 368m, offre una visuale a 360 gradi sulla capitale tedesca. All&#8217;interno di un ascensore in meno di 40 secondi si raggiungono i 207 metri della terrazza da cui si può ammirare la Museuminsel in tutta la sua estensione, il corso del fiume Sprea con i suoi ponti, l’affollata Alexanderplatz o il municipio in mattoncini rossi. La Fernsehturm costituisce inoltre un pezzo di storia della DDR. Unica architettura mancante in questa veduta è proprio l’iconica torre, ormai **elemento distintivo dello skyline berlinese e visibile quasi da ogni punto della città**.

<img decoding="async" loading="lazy" class="size-medium wp-image-8364 alignleft" src="https://progressonline.it/wp-content/uploads/2018/04/3992830397_5bd65c0ccf_b-300x239.jpg" alt="" width="300" height="239" /> L’alternativa gratuita ed ecofriendly è la **cupola del Reichstag**, capolavoro di sir Norman Foster. Per chi preferisce i panorami notturni, le luci della città al calare della notte e della frenesia diurna questo è il posto perfetto. Attraverso un **percorso a spirale** si può raggiungere la cima della cupola accompagnati da un’audioguida, la quale, passo dopo passo, ci invita a guardare fuori della spettacolare struttura in vetro segnalando tutte le attrazioni principali. Si può godere di una vista privilegiata sulla porta di Brandeburgo e sul vicino Tiergarten.

Infine, per chi ama la vita mondana, tra musica elettronica e cocktail alla moda, c’è la terrazza dell’**House of Weekend**, fruibile purtroppo solo nei mesi estivi. Considerato da molti come il migliore della capitale, il locale, centralissimo, è elegante e **il panorama del roof garden al diciassettesimo piano è mozzafiato**. Il club si affaccia per l’appunto sulle moderne architetture berlinesi, aprendosi a uno scenario suggestivo, specie al tramonto, quando una clientela variegata inizia ad affollare i suoi tavoli.

Per altri articoli simili e per scoprire i lati segreti di altre città, visitate il blog [viaggiatriceindipendente.wordpress.com][1]

 [1]: https://viaggiatriceindipendente.wordpress.com/