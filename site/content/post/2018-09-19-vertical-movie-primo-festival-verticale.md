---
id: 9696
title: VerticalMovie, arriva il primo festival in &#8220;verticale&#8221;
author: Redazione
type: "post"
guid: http://progressonline.it/?p=9696
url: "/?p=9696"
colormag_page_layout:
- default_layout
categories: "['CULTURA E SPETTACOLO']"
tags: "['film festival roma', 'vertical movie', 'vertical movie festival', 'vertical movie roma']"
---

![](https://progressonline.it/wp-content/uploads/2018/09/DSC_6748a-1024x680.jpg)Si è svolta alla Casa del Cinema di Roma la presentazione del **VerticalMovie**, il primo Festival al mondo realizzato in verticale, un’esperienza unica nel suo genere. L’evento internazionale, che si terrà a Roma dal 20 al 23 settembre in Piazza del Popolo, propone un cambio di visualizzazione di cinema e TV attraverso l’interpretazione della nuova tecnologia. Come ha spiegato il presidente del Festival **Maurizio Ninfa,** **VerticalMovie** si propone in una logica capace di coniugare la tecnologia al sociale e si inserisce all’interno della *Rome Half Marathon Via Pacis* che riprende il percorso delle sette chiese, e in questa occasione per la 5Km, prima volta nella storia dell’atletica leggera, è stato realizzato il primo pettorale in verticale, come ha annunciato il segretario generale della Fidal **Fabio Pagliara**. “*Lo sport è cultura, umano e bello come l’arte*” ha detto poi **Monsignor Sanchez**, sottosegretario al Pontificio consiglio della Cultura, sottolineando come “*la densità antropologica del cinema verticale stia nel fatto che riprende la persona nella sua interezza e in modo immediato*”.

![](https://progressonline.it/wp-content/uploads/2018/09/DSC_6763-680x1024.jpg)

“*L’idea* – ha continuato **Maurizio Ninfa** – *nasce dai tempi e dall’uso ormai imperante del nuovo modo di comunicare in rete. Questo rappresenterà un punto di partenza, che rivoluzionerà le produzioni in ambito pubblicitario e cinematografico. Infatti, il nostro obiettivo è puntare sulla ricerca e sull’innovazione dei nuovi sistemi*”. Il primo audace progetto ideato da **Salvatore Marino** propone infatti il primo concorso internazionale che raccoglie video realizzati in verticale con gli smartphone e con altri mezzi professionali ruotati però di 90 gradi rispetto all’uso normale. “*Una delle tante novità assolute ispirate al nostro festival è la realizzazione del primo cortometraggio in otto puntate realizzato da Claudio Bucci* – ha detto **Salvatore Marino** – *siamo molto soddisfatti di aver registrato in questo nostro primo esordio ben 2.300 iscrizioni”*.

Alla conferenza stampa hanno partecipato alcuni dei giurati, tra cui **Fioretta Mari** che ha definito i cortometraggi in concorso “*carichi di speranza, a dimostrazione di quanto i giovani pongano speranza nel futuro*”. **Sara del Caldo**, direttore artistico e responsabile di Radio 2 Indie e della playlist e i live di Radio 2 ha annunciato che la stagione di Radio 2 Indie si aprirà proprio al **VerticalMovie** con il live di sabato 22 settembre con Mario Venuti, Ainé e Mahmood, ribadendo che “*questa nuova realtà digitale di Radio 2 è sempre più attenta al territorio, alle manifestazioni e ad ogni cosa che rappresenta sia la nostra sensibilità di racconto che musicale*”.

**Cinzia Mascoli**, presidente di **Artisti 7607**, ha parlato del sostegno della collecting di attori al VerticalMovie in quanto “*una delle mission che abbiamo, oltre a quella di raccogliere e distribuire i diritti degli artisti, è quella di promuovere, con un occhio ai nuovi linguaggi, le attività degli artisti stessi, come quella di immaginare, creare, sognare, inventare progetti…*”