---
title: VerticalMovie, arriva il primo festival in “verticale”
author: Redazione
type: post
date: 2018-09-19T13:29:00+00:00
url: /?p=9696
colormag_page_layout:
  - default_layout
categories:
  - CULTURA E SPETTACOLO
tags:
  - film festival roma
  - vertical movie
  - vertical movie festival
  - vertical movie roma

---
<p class="m_-8792357837161110745Standard">
  <img decoding="async" loading="lazy" class="alignleft wp-image-9697 " src="https://progressonline.it/wp-content/uploads/2018/09/DSC_6748a-1024x680.jpg" alt="" width="520" height="345" />Si è svolta alla Casa del Cinema di Roma la presentazione del <b>VerticalMovie</b>, il primo Festival al mondo realizzato in verticale, un’esperienza unica nel suo genere. L’evento internazionale, che si terrà a Roma dal 20 al 23 settembre in Piazza del Popolo, propone un cambio di visualizzazione di cinema e TV attraverso l’interpretazione della nuova tecnologia. Come ha spiegato il presidente del Festival <b>Maurizio Ninfa,</b> <b>VerticalMovie </b>si propone in una logica capace di coniugare la tecnologia al sociale e si inserisce all’interno della <i>Rome Half Marathon Via Pacis</i> che riprende il percorso delle sette chiese, e<i> </i>in questa occasione per la 5Km, prima volta nella storia dell’atletica leggera, è stato realizzato il primo pettorale in verticale, come ha annunciato il segretario generale della Fidal <b>Fabio Pagliara</b>. “<i>Lo sport è cultura, umano e bello come l&#8217;arte</i>” ha detto poi <b>Monsignor Sanchez</b>, sottosegretario al Pontificio consiglio della Cultura, sottolineando come “<i>la densità antropologica del cinema verticale stia nel fatto che riprende la persona nella sua interezza e in modo immediato</i>”.
</p>

<img decoding="async" loading="lazy" class="alignright wp-image-9698 " src="https://progressonline.it/wp-content/uploads/2018/09/DSC_6763-680x1024.jpg" alt="" width="379" height="571" /> 

<p class="m_-8792357837161110745Standard">
  “<i>L’idea </i>&#8211; ha continuato <b>Maurizio Ninfa </b>&#8211; <i>nasce dai tempi e dall’uso ormai imperante del nuovo modo di comunicare in rete. Questo rappresenterà un punto di partenza, che rivoluzionerà le produzioni in ambito pubblicitario e cinematografico. Infatti, il nostro obiettivo è puntare sulla ricerca e sull&#8217;innovazione dei nuovi sistemi</i>”. Il primo audace progetto ideato da <b>Salvatore Marino</b> propone infatti il primo concorso internazionale che raccoglie video realizzati in verticale con gli smartphone e con altri mezzi professionali ruotati però di 90 gradi rispetto all&#8217;uso normale. “<i>Una delle tante novità assolute ispirate al nostro festival è la realizzazione del primo cortometraggio in otto puntate realizzato da Claudio Bucci</i> &#8211; ha detto <b>Salvatore Marino </b>&#8211; <i>siamo molto soddisfatti di aver registrato in questo nostro primo esordio ben 2.300 iscrizioni”</i>.
</p>

<p class="m_-8792357837161110745Standard">
  Alla conferenza stampa hanno partecipato alcuni dei giurati, tra cui <b>Fioretta Mari</b> che ha definito i cortometraggi in concorso “<i>carichi di speranza, a dimostrazione di quanto i giovani pongano speranza nel futuro</i>”.  <b>Sara del Caldo</b>, direttore artistico e responsabile di Radio 2 Indie e della playlist e i live di Radio 2 ha annunciato che la stagione di Radio 2 Indie si aprirà proprio al <b>VerticalMovie</b> con il live di sabato 22 settembre con Mario Venuti, Ainé e Mahmood, ribadendo che “<i>questa nuova realtà digitale di Radio 2 è sempre più attenta al territorio, alle manifestazioni e ad ogni cosa che rappresenta sia la nostra sensibilità di racconto che musicale</i>”.
</p>

<p class="m_-8792357837161110745Standard">
  <b>Cinzia Mascoli</b>, presidente di <b>Artisti 7607</b>, ha parlato del sostegno della collecting di attori al VerticalMovie in quanto “<i>una delle mission che abbiamo, oltre a quella di raccogliere e distribuire i diritti degli artisti, è quella di promuovere, con un occhio ai nuovi linguaggi, le attività degli artisti stessi, come quella di immaginare, creare, sognare, inventare progetti&#8230;</i>”
</p>