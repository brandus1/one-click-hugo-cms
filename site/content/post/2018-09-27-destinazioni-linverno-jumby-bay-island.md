---
id: 9747
title: 'Destinazioni per l&#8217;inverno: Jumby Bay Island'
author: Redazione
type: "post"
guid: http://progressonline.it/?p=9747
url: "/?p=9747"
colormag_page_layout:
- default_layout
categories: "['VIAGGI']"
tags: "['Caraibi', 'Jumby Bay', 'mare inverno', 'vacanze invernali']"
---

![](https://progressonline.it/wp-content/uploads/2018/09/Cattura2-300x205.jpg)In uno dei luoghi più incontaminati al mondo, **Jumby Bay Island** è un’isola privata di 120 ettari di pura bellezza, parte della piccolissima **Nazione di Antigua &amp; Barbuda**. Sotto l’esperta guida della Oetker Collection, prestigiosa collezione di Resort super luxury, Jumby Bay Island riaprirà i battenti il **9 ottobre 2018**, dopo l’usuale chiusura stagionale, con un look completamente nuovo.  
Circondata da un reef corallino e facilmente accessibile in 7 minuti di barca privata da Antigua, quest’isola dalle spiagge di sabbia bianca borotalco, le acque turchesi e le ariose piste ciclabili, senza automobili in circolazione, è un rifugio unico nel suo genere. Destinazione intima e autentica, Jumby Bay Island è riconosciuto dai viaggiatori esperti come **il più esclusivo Island Resort dei Caraibi.**

***IL NUOVO DESIGN – UNO STILE TROPICALE “RILASSATO” ACCOMPAGNATO DA LUCE, COLORI BRILLANTI E TESSUTI![](https://progressonline.it/wp-content/uploads/2018/09/Cattura3-300x202.jpg)***

La famosa interior designer brasiliana Patricia Anastassiadis ha curato l’intero progetto, combinando le più raffinate finiture con le più moderne tecnologie. Il ridisegnato Jumby Bay troverà equilibrio fra stile tropicale rilassato e eleganza casual, dai toni leggeri e aerei. Il tutto circondato da una vegetazione lussureggiante, per rimandare alla bellezza naturale dell’isola e evocare una sensazione di lusso raffinato ed elegante. Mobilia in rattan e tessuti di ispirazione nautica adorneranno i nuovi ambienti, donando un tocco contemporaneo allo spirito informale del Resort, sempre con l’occhio attento all’esperienza dell’ospite. Il cuore pulsante del Resort, la Veranda, sarà ora ancora più accogliente con **il lancio di un nuovo Ristorante Italiano**, una boutique alla moda, una fresca Lounge, un bar e una reception. L’ispirazione per queste nuove aree è stata dettata dal cielo e dal mare, i cui colori si ritrovano nei tessuti e nei marmi per un ambiente tranquillo e fresco.

**![](https://progressonline.it/wp-content/uploads/2018/09/Cattura-1-300x203.jpg)Jumby Bay** dà il benvenuto anche a un nuovo ristorante sulla spiaggia fronte mare, The Jumby Bay Veranda, una combinazione di elegante cucina italiana in uno scenario  
caraibico. Sculture in corda fatte a mano abbelliranno i muri impreziositi da disegni a carboncino raffiguranti la flora e la fauna locale, mentre una canoa antica in legno chiaro rende omaggio alla tradizione degli Arawak, la popolazione indigena dei Caraibi.

***UNA NUOVA PISCINA INFINITY FRONTE MARE***

Una nuova **piscina infinity** sulla spiaggia sarà circondata da verdi palme e rivestita di mattonelle in ardesia naturale, immersa perfettamente nella natura circostante. Gli ospiti potranno sdraiarsi sui comodi lettini in teak prima di decidere se fare un bagno in piscina o nel mare, pochi passi più avanti. Circondata da acque cristalline e con oltre **6 chilometri di spiagge immacolate**, Jumby Bay Island è un paradiso per gli amanti degli sport acquatici di ogni età e abilità. Adiacente alla nuova piscina, ci sarà un elegante centro sportivo “22 Knots – The Jumby Bay Waterports Center”, un padiglione immacolato dai pavimenti in pietra limestone color crema e temi marini tutto intorno. Qui gli ospiti avventurosi potranno prendere gratuitamente una tavola paddleboard, l’attrezzatura per lo snorkeling, prenotare tour gratuiti settimanali per snorkeling guidato alla scoperta dei fondali della vicina Bird Island, o affittare la barca privata di Jumby Bay lunga 45 piedi per esplorare le bellezze naturali dell’isola.