---
id: 7569
title: "Torna \u201CMiraggi\u201D, il Festival internazionale della Magia"
author: Redazione
type: "post"
guid: http://progressonline.it/?p=7569
url: "/?p=7569"
colormag_page_layout:
- default_layout
categories: "['CULTURA E SPETTACOLO']"
tags: "['eventi magia Roma', 'Festival internazionale della Magia', 'Festival magia Roma', 'Miraggi', 'Miraggi Roma']"
---

![](https://progressonline.it/wp-content/uploads/2017/12/Jay-Niemi-1-Supermagic-Miraggi-261x300.jpg)Torna, anche quest’anno, al Teatro Olimpico **l’evento magico più atteso d’Italia: Supermagic**, il Festival Internazionale della magia. Giunto alla 15esima edizione, lo spettacolo di varietà magico più grande d’Europa continua a sorprendere il suo pubblico, proponendo solo i migliori artisti del momento e gli effetti di illusionismo più innovativi. Uno straordinario successo che vanta **più di 75 maghi di fama mondiale applauditi da oltre 170mila spettatori durante le precedenti edizioni**.

Supermagic 2018 “**Miraggi**” è il nuovo spettacolo con i più grandi artisti, illusionisti e prestigiatori dell’attuale panorama magico mondiale, **alcuni per la prima volta a Roma**; un nuovo eccezionale cast per intraprendere il viaggio verso il magico, dove, chi si avventura senza esperienza, viene abbagliato dai miraggi: ogni esibizione racconta affascinanti visioni di sogno e il desiderio di trasformare l’illusione in realtà.

Due ore di meraviglia, dove stupore, suspence, divertimento e magia si fondono in uno spettacolo in grado di coinvolgere e far sognare il pubblico di tutte le età; un evento teatrale irripetibile, che celebra l’incanto e l’eleganza dell’arte magica. Una nuova sfida, con straordinarie grandi illusioni, innovative tecnologie ed effetti speciali sorprendenti.  
![](https://progressonline.it/wp-content/uploads/2017/12/Marc-Metral-2-Supermagic-Miraggi.jpg-300x200.jpg)

Supermagic continua il suo progetto culturale offrendo al grande pubblico la possibilità di avvicinarsi all’arte magica. **Supermagic 2018 “Miraggi” offrirà una lezione di magia gratuita per dare la possibilità a tutti di imparare i segreti dei grandi maghi** e stupire gli amici. Dal 25 gennaio al 4 febbraio.

Sulla pagina Facebook [www.facebook.com/SupermagicFestival](https://www.facebook.com/SupermagicFestival) e sul sito [www.supermagic.it](https://www.supermagic.it) sono pubblicati informazioni, video e aggiornamenti sullo spettacolo e sui prossimi eventi