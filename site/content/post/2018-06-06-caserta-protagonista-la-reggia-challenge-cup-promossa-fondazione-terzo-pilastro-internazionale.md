---
title: A Caserta protagonista la “Reggia Challenge Cup” promossa da Fondazione Terzo Pilastro Internazionale
author: Redazione
type: post
date: 2018-06-06T13:58:14+00:00
url: /?p=8843
colormag_page_layout:
  - default_layout
categories:
  - ATTUALITÀ
tags:
  - canoa reggia caserta
  - Fondazione terzo Pilastro
  - gare canoa
  - reggia caserta
  - Reggia challenge cup
  - reggia di caserta

---
<img decoding="async" loading="lazy" class=" wp-image-8845 alignleft" src="https://progressonline.it/wp-content/uploads/2018/06/locandina-reggia-212x300.png" alt="" width="269" height="380" />E&#8217; stata presentata lo scorso 29 maggio presso il Circolo Canottieri Aniene di Roma la quarta edizione della **Reggia Challenge Cup**. Un appuntamento che si conferma e si rinnova nella splendida location della Reggia di Caserta, che ospiterà numerose gare di canoa nella due giorni dell&#8217;8 e del 10 giugno. Il momento più atteso dell&#8217;evento sarà **la gara tra gli equipaggi inglesi di Oxford e Cambridge**, che scendono in via eccezionale in Italia per sfidarsi nella cornice paesaggistica e di pubblico della reggia campana.  
Sarà un duello all&#8217;ultima vogata quello tra le due squadre dei college britannici che si sfideranno nella vasca della **Fontana dei Delfini**. 350 metri di lunghezza, 30 di larghezza per questo specchio d&#8217;acqua che eleggerà l&#8217;equipaggio vincitore al termine di una gara che si è sempre rivelata incerta sino all&#8217;ultimo.

Main sponsor dell&#8217;evento è la [**Fondazione Terzo Pilastro Internazionale**][1] che, assieme a istituzioni come il Coni, il Mibact, la Regione Campania e la Federazione italiana canottaggio, ha organizzato queste giornate all&#8217;insegna dello sport, dell&#8217;arte e della cultura.<img decoding="async" loading="lazy" class=" wp-image-8844 alignright" src="https://progressonline.it/wp-content/uploads/2018/06/Foto-conferenza-stampa-Reggia-Challenge-Cup-300x200.jpg" alt="" width="356" height="237" />

&#8220;La Fondazione Terzo Pilastro-Internazionale, -ha dichiarato il Prof. **Emmanuele F.M. Emanuele**, alla guida dell&#8217;associazione-, è particolarmente lieta di sostenere questo evento che esalta la sinergia sport-cultura-istruzione e, nel segno del progetto tracciato da Davide Tizzano, il campione olimpico direttore tecnico della Challange Cup, diventa messaggio che raggiunge tutti e soprattutto i giovani ai quali è dedicata.&#8221;

In questa due giorni saranno protagoniste anche le gare riservate a equipaggi più giovani, compresi quelli del Comitato Italiano paralimpico, del quale Fondazione Terzo Pilastro è da anni uno dei maggiori sostenitori. A questa programmazione si aggiunge l’iniziativa, riservata agli studenti delle scuole campane e laziali, di svolgere uno stage di sette giorni &#8211; dal 4 all’8 giugno – su barche promozionali e sullo stesso campo di regata della Fontana dei Delfini.

 [1]: https://www.fondazioneterzopilastromediterraneo.it/