---
title: La Rendezvous Bay di Anguilla tra le migliori spiagge dei Caraibi
author: Redazione
type: post
date: 2019-01-22T11:25:35+00:00
url: /?p=10503
colormag_page_layout:
  - default_layout
categories:
  - VIAGGI
tags:
  - Anguilla
  - Caraibi

---
<img decoding="async" loading="lazy" class="aligncenter wp-image-10504 " src="https://progressonline.it/wp-content/uploads/2019/01/anguilla.jpg" alt="" width="425" height="281" />Il Carribean Journal ha selezionato le 25 migliori spiagge dei Caraibi da vedere nel 2019 e tra queste compare la **Rendezvous Bay** di **Anguilla**. Questa lunghissima spiaggia di Anguilla, che si trova davanti a St. Martin, si distingue per l’accecante sabbia bianca, per non parlare del caratteristico colore turchese dell’acqua trasparente.  
Lungo la spiaggia si trovano ottimi hotel dove alloggiare e locali, come il Sunshine Shack, dove rilassarsi, bere un cocktail caraibico, gustare un semplice piatto di pesce o a fare lunghe passeggiate sul bagnasciuga.  
La bianca striscia di sabbia della Rendezvous Bay offre tutto ciò che serve per una giornata indimenticabile.

<img decoding="async" loading="lazy" class="aligncenter wp-image-10505 size-full" src="https://progressonline.it/wp-content/uploads/2019/01/anguilla2.jpg" alt="" width="425" height="280" /> 

La residenza **Fletch’s Cove** di Anguilla, situata nella baia di Little Harbour, annuncia le ultime novità tra cui l’aggiunta di una camera da letto al primo piano, per gruppi di più di due persone, con la possibilità di poter comunque prenotare per due, allo stesso prezzo, senza penalizzare chi vi vuole trascorrere la luna di miele.  
Altre novità sono relative ad una nuova insegna di benvenuto all’ingresso interamente fatta a mano e nuovi colori inseriti in alcune stanze.

### Informazioni su Fletch’s Cove

Ispirata all’ architettura messicana contemporanea, questa villa con una camera da letto è stata progettata, sia all&#8217;interno che all&#8217;esterno, per una vita comoda e informale.  
Da ogni angolo della casa è possibile godere una vista panoramica mozzafiato sull’oceano e sulle isole circostanti, sia standosene seduti comodamente sul divano in soggiorno, che dalla camera da letto o dalla cucina.  
L&#8217;arredamento è decisamente rustico: pavimenti in piastrelle saltillo, pareti ruvide intonacate, travi in legno massiccio, ceramiche messicane e arredi fatti a mano con legni asiatici.  
Situata a soli 20 metri da una piccola spiaggia appartata, è a pochi passi dall’acqua.  
Una barriera corallina, a circa un chilometro e mezzo dalla costa, protegge l&#8217;area dalle onde e crea un ecosistema ricco di vita marina. Se surf, mare e sabbia non sono quello che si cerca, la piscina e il solarium sono a disposizione degli ospiti.