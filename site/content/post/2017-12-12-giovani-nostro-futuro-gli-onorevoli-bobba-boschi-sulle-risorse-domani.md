---
title: '“Giovani, il nostro futuro”: gli Onorevoli Bobba e Boschi sulle risorse di domani'
author: Redazione
type: post
date: 2017-12-12T14:01:29+00:00
url: /?p=7451
colormag_page_layout:
  - default_layout
categories:
  - ATTUALITÀ
tags:
  - conferenza giovani
  - Luigi Bobba
  - Maria Elena Boschi
  - risorse per i giovani

---
<img decoding="async" loading="lazy" class="size-medium wp-image-7455 alignleft" src="https://progressonline.it/wp-content/uploads/2017/12/20171212_120239-300x169.jpg" alt="" width="300" height="169" />&#8220;&#8230;Le risorse non devono essere rimandate ad un domani indefinito, ma sfruttate nel presente&#8221;. Così il Sottosegretario alle Politiche Sociali **Luigi Bobba** nell&#8217;odierna conferenza &#8220;Giovani, il nostro futuro&#8221;. **Presso il Ministero del Lavoro** si è svolta stamani la conferenza stampa &#8220;Giovani, il nostro presente&#8221;, nella quale sono state presentate le misure della Legge di bilancio 2018 per i _care leavers_ e i Bandi per i giovani del Sud.

Obiettivo è quello di prevenire le condizioni di povertà ed esclusione sociale dei giovani che, al compimento della maggiore età, vivono la propria vita fuori dalla famiglia di origine. La Legge di Bilancio propone, in via sperimentale, **un investimento di 5 milioni** nel prossimo triennio nell&#8217;ambito della quota del &#8220;Fondo per la lotta alla povertà e all&#8217;esclusione sociale&#8221;. Fondi che devono essere destinati per interventi volti a consentire ai giovani (in affidamento familiare per esempio, o in comunità) di &#8220;_completare il percorso di crescita verso l&#8217;autonomia, una volta raggiunto il compimento del 18esimo anno, evitando che escano da contesi che hanno loro garantito assistenza e supporto per lungo tempo_&#8220;, recita il comunicato.<img decoding="async" loading="lazy" class="wp-image-7457 size-medium alignright" src="https://progressonline.it/wp-content/uploads/2017/12/20171212_120648-300x169.jpg" alt="" width="300" height="169" />

&#8220;Era importante dare un segnale e accendere la luce su tematiche di questo tipo. Dall&#8217;ascolto di determinate esigenze è passata l&#8217;attenzione da parte del Governo sulle questioni dei giovani neo 18enni&#8221; ha detto la Sottosegretaria di Stato presso la Presidenza del Consiglio, l&#8217;Onorevole **Maria Elena Boschi**.  
&#8220;Il passaggio alla maggiore età&#8221; continua, &#8220;è molto atteso per molti ragazzi, per tanti altri invece c&#8217;è molta incertezza data dal non sapere cosa possa accadere dopo&#8230;Ogni euro investito su un giovane non è un costo ma un investimento futuro per tutta la comunità&#8221;.

&#8220;Parte delle risorse verrà investita specificatamente per i ragazzi del Sud, i fondi sono destinati a progetti promossi da giovani o con giovani al centro del progetto stesso&#8221; ha concluso l&#8217;Onorevole Luigi Bobba.