---
id: 9314
title: "Sergio Marchionne \xE8 morto. Le sue tappe pi\xF9 significative alla guida\
  \ di Fiat e FCA"
author: Redazione
type: "post"
guid: http://progressonline.it/?p=9314
url: "/?p=9314"
colormag_page_layout:
- default_layout
categories: "['ATTUALITÀ']"
tags: "['fca', 'FIAT', 'marchionne', 'morte marchionne', 'sergio marchionnne']"
---

![](https://progressonline.it/wp-content/uploads/2018/07/cosa-e-successo-a-marchionne-300x217.jpg)**Sergio Marchionne** è morto nella mattinata di oggi nella sua stanza d’ospedale a **Zurigo**. L’aggravarsi delle condizioni a seguito di un’operazione alla spalla lo avevano portato al coma, irreversibile, che lo ha condotto alla morte.  
Marchionne, 66 anni, lascia due figli, Alessio Giacomo e Johnatan Tyler, e la compagna Manuela.

Il supermanager per 14 anni ha guidato prima **Fiat** poi il gruppo **FCA**, di seguito le tappe più significative del suo operato analizzate dall*‘ Ufficio Studi di Money.it,* che ripercorre la storia di Sergio Marchionne:

- Il 1° giugno 2004 **Marchionne** viene nominato amministratore delegato della **Fiat** dopo un anno trascorso nel Cda per volontà espressa di Umberto Agnelli. In quel momento le azioni valgono poco meno di 2,50 euro, ma la notizia della nomina di Marchionne suscita subito grande entusiasmo nel mercato, e la prima seduta dopo l’annuncio si chiude con un +4,6 per cento. L’anno seguente grazie a lui Fiat incassa 2 miliardi di euro da GM per annullare l’opzione di vendita stipulata negli anni precedenti.
- È il 2007 quando a Torino viene presentata la **nuova Fiat 500**, rivelatasi fortunata operazione commerciale che porta la firma di Marchionne e simbolo di rinascita dell’azienda e del made in Italy nel mondo.
- 2008, tempo di crisi. Il titolo Fiat **crolla sotto i 2€ per azione**, ma Marchionne resta saldo al timone dell’azienda.
- Gennaio 2009, svolta epocale: primo annuncio di un accordo preliminare e non vincolante per l’**acquisizione del 35% della Chrysler**, allora sotto procedura fallimentare. I 5 anni successivi vedono la quota di Fiat in Chrysler salire sempre più fino alla completa fusione.
- Nel 2014 nasce il gruppo industriale **FCA**. L’operazione manageriale che porta la firma di Sergio Marchionne è forse una delle più grandi a livello globale. Nell’ottobre dello stesso anno Marchionne assume la carica di **presidente Ferrari** (sarà nominato AD nel giugno 2016). È lui che decide di scorporare completamente Ferrari da FCA e di quotare il titolo su Borsa Italiana.
- 1° giugno 2018. Ultimo atto pubblico del manager italo-canadese, che a Balocco presenta il Piano industriale Fiat Chrysler 2018-2022 in cui annuncia azzeramento debito pubblico entro giugno e il consolidamento nel settore auto facendo volare le azioni.
- È sempre a lui che si deve la rinascita del marchio **Jeep** (il brand è passato da circa 300.000 unità vendute nel 2009 alla previsione di 2 milioni di consegne entro fine 2018). Questo successo è dovuto anche a Mike **Manley**, dal 2009 responsabile di Jeep e oggi eletto successore di Marchionne a capo di FCA. Il **23 luglio 2018** inizia ufficialmente il dopo-Marchionne con la nomina di Mike Manley.

**I numeri**

Con **Marchionne** Fiat torna alla ribalta e passa dall’essere la fabbrica italiana automobili al **7° gruppo produttore di auto al mondo**, presente in tutti e 5 continenti.  
Nei suoi 14 anni di amministrazione Marchionne ha messo la firma su **14 bilanci**, generando per il gruppo FCA un totale di **15 miliardi di utili**, chiudendo in rosso soltanto 2 esercizi.  
Nei primi 10 anni di era Marchionne il manager contribuisce a far salire le quotazioni del titolo FCA del **104,16%**. La corsa delle azioni continuerà anche dopo, con il massimo storico toccato a 20,2€ il 23 gennaio 2018. Se nel 2004 la capitalizzazione del gruppo Fiat era di **5,5 miliardi di euro**, nel 2018 – tenendo conto anche delle società nate dagli spin-off – è aumentato di 10 volte (**60 miliardi di euro**).

Cliccate sull’immagine sottostante per l’infografica dell’era Marchionne