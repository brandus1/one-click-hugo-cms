---
id: 3339
title: Nuova Zelanda
author: Redazione
type: "post"
guid: http://progressonline.it/2009/02/18/nuova-zelanda/
url: "/?p=3339"
post_views_count:
- '12'
- '12'
categories: "['VIAGGI']"
tags: "['benessere', 'natura', 'vacanze']"
---

<font face="Tahoma, sans-serif"><font size="2">La maggior parte delle persone che amano l’inverno al freddo, in alcuni casi anche circondati da ghiaccio e neve, non pensa spesso che una buona parte della popolazione mondiale che celebra questa tradizione, lo fa in tutt’altro scenario.</font></font>

<font face="Tahoma, sans-serif"><font size="2">Ma tutti coloro che, per esempio, hanno in Australia o Nuova Zelanda parenti od amici, sanno bene che da quelle parti è normale, durante la notte dell’Avvento, ritrovarsi a cantare tipici canti natalizi sotto uno splendido cielo stellato, magari in maglietta e pantaloncini!</font></font>

<font face="Tahoma, sans-serif"><font size="2">Nell’altro Emisfero, come tutti sanno, il Natale capita nel bel mezzo dell’estate, quando si raggiungono le temperature più alte. A causa di questo, gli abitanti dell’emisfero australe, da sempre attaccati alle antiche tradizioni dei paesi d’origine, hanno dovuto riadattare alcune abitudini tipiche dei loro avi europei.</font></font>

<font face="Tahoma, sans-serif"><font size="2">Conformi ai riti del vecchio continente, quindi, gettonatissimo rimane quello della cena in famiglia, ed anche l’usanza di adornare la casa e la tavola della festa con le decorazioni tipiche di questo periodo. Laddove, però, nei rispettivi paesi di provenienza europei, le dimore e le tavole imbandite abbondavano di rametti di pungitopo, vischio, e non mancava mai la presenza di un abete natalizio illuminato in casa, gli abitanti della Nuova Zelanda hanno dovuto prendere spunto, per le stesse cose, dalla vegetazione locale: l’albero di Natale che le famiglie neozelandesi addobbano è anch’esso una pianta locale, ha bellissimi fiori viola ed un nome quasi impronunciabile: Pohutukawa.</font></font>

<font face="Tahoma, sans-serif"><font size="2">Il passato di colonia inglese, inoltre, cha creato qui singolari commistioni con alcune tradizioni invece tipicamente neozelandesi, per cominciare con la gastronomia: i piatti inglesi per le feste vanno per la maggiore, ma d’altra parte a questi se ne aggiungono altri di origine locale. Uno di questi è la famosa Pavlova, una specie di torta di meringa composta di fragole e kiwi. </font></font>

<font face="Tahoma, sans-serif"><font size="2">Ma in questo paese ci sono ben altre tradizioni che si incrociano con il Natale cristiano: quelle degli indigeni maori. Intorno al 15 dicembre infatti il calendario di questo popolo prevede l’arrivo del mese di Hakihea. Questa sovrapposizione ha creato fra i due ceppi culturali ibridi curiosi: i neozelandesi-europei, per esempio, hanno cominciato ad usare a Natale l’hangi. Il termine (che significa "festa tradizionale") sta ad indicare un grande buco nella terra che viene riscaldato grazie ad alcune pietre arroventate poste al suo interno. Questo poi viene riempito di cesti colmi di cibo e ricoperto di nuovo, in attesa che sottoterra si compia la cottura delle pietanze (principalmente carni, frutta e verdura). Questa parola indica anche, più genericamente, la tipica cena delle feste maori.</font></font>

<font face="Tahoma, sans-serif"><font size="2">Gli indigeni Maori, invece, hanno preso spunto dalla figura leggendaria più rappresentativa di questa festa, Babbo Natale, per attribuire ad Papatuanuku, (la Madre Terra, una delle dee più importanti della loro cosmogonia) una nuova caratteristica: quella di dispensatrice di doni. Ovviamemente per i bambini. </font></font>

<font face="Tahoma, sans-serif"><font size="2">**Conosciamo la Nuova Zelanda**</font></font>

<font face="Tahoma, sans-serif"><font size="2">Si comincia da Auckland… anche se per la maggioranza dei visitatori la città (la più grande nonostante non sia la capitale) rappresenta il punto di arrivo. È il centro commerciale e industriale della nazione, con circa un milione di abitanti, e offre molte attrazioni turistiche sebbene non valga la pena di spendervi più di tre giorni. Da non perdere: l’Auckland Museum, il Kelly Tarlton’s Underwater World, una visita al pittoresco quartiere Parnell e il giro turistico del porto e delle isole dell’Hauraki Gulf.</font></font>

<font face="Tahoma, sans-serif"><font size="2">**<span>Northland, Bay o</span><span>f Island, I Maori e Waitangi</span>**</font></font>

<font face="Tahoma, sans-serif"><font size="2">Il mezzo per eccellenza con cui esplorare il paese è sicuramente noleggiare un’automobile, in quanto i trasporti pubblici sono ancora un pò rari e transitano solo lungo le direttrici principali: è meglio essere indipendenti, così da raggiungere i punti di accesso a escursioni, colonie di animali, ecc… senza dipendere da orari o altro.</font></font>

<font face="Tahoma, sans-serif"><font size="2">Dunque, da Auckland in soli 45 minuti di viaggio si raggiungono tranquille spiagge o foreste solitarie.</font></font>

<font face="Tahoma, sans-serif"><font size="2">La prima tappa di un possibile itinerario di viaggio è senz’altro il Northland e la Bay of Island; in questo caso il viaggio in auto è di una mezza giornata, 250 km circa via Whangarei.</font></font>

<font face="Tahoma, sans-serif"><font size="2">Clima subtropicale, sconfinate spiagge di sabbia argentata, mare incredibilmente blu e un paio di località storiche riguardo la cultura dei nativi Maori ed i primi pionieri bianchi, i cosiddetti "pakeha": Russell, Paihia e Waitangi sono i centri principali da visitare; a Waitangi, in particolare, dove è stato firmato lo storico trattato fra Maori e pakeha, da non perdere la Treaty House con l’adiacente luogo di assemblea Maori, le sculture nel Marae e il Kanu da guerra lungo 37 metri che conta più di 150 remi!</font></font>

<font face="Tahoma, sans-serif"><font size="2">**Da Cape Reinga a Rotorua e Whakarewarewa**</font></font>

<font face="Tahoma, sans-serif"><font size="2">Da Waitangi, una escursione giornaliera a Cape Reinga per gioire di una vista fantastica all’estremità’ dell’Isola del Nord. Sempre nella zona, scendendo verso Kaitaia, si estende la Ninety Mile Beach che come dice il nome è una spiaggia infinita non percorribile con il proprio mezzo a noleggio in quanto questa zona è esclusa da ogni assicurazione. Ci si può aggregare a "Tours" specializzati, gli unici che hanno l’autorizzazione a transitare con un mezzo meccanico.</font></font>

<font face="Tahoma, sans-serif"><font size="2">Spostandosi verso sud, senza ritornare a Auckland e mantenendosi lungo la costa est, si giunge alla Coromandel Peninsula: la spettacolare Mercury Bay è uno stop obbligato, con le spiagge di Cathedral Cove e Hot Water Spring, il cui nome deriva dalle sorgenti termali che ribollono sotto la sabbia.</font></font>

<font face="Tahoma, sans-serif"><font size="2">Nella cittadina di Whitianga si può nuotare con i delfini (bisogna, al solito, aggregarsi ad un tour operator) oppure si possono noleggiare kayaks e andare per conto proprio. Proseguendo verso sud, ma addentrandosi nel centro dell’isola, si arriva alla famosa Rotorua, il luogo per eccellenza della cultura Maori: acque termali, attività geotermica molto interessante a Waiotapu e Whakarewarewa con geysers e terrazzamenti colorati.</font></font>

<font face="Tahoma, sans-serif"><font size="2">Nella zona termale di Whakarewarewa si trova il Maori Arts and Crafts Institure, dove si possono vedere gli intagliatori di legno all’opera e acquistare bei pezzi di artigianato (purtroppo, vivendo quasi esclusivamente sul turismo, i prezzi aumentano di anno in anno….).</font></font>

<font face="Tahoma, sans-serif"><font size="2">**Dal Lago Taupo al Vulcano Taranaki**</font></font>

<font face="Tahoma, sans-serif"><font size="2">Per chi ha almeno un mese di vacanza da spendere nel paese, è consigliabile uno stop al lago Taupo e in particolare alle grotte di Waitomo, grotte calcaree dove brillano miriadi di "lucciole" o almeno così sembrano: in realtà sono dei vermi luminosi che vivono sul soffitto di queste grotte e fanno un bellissimo effetto "cielo stellato" riflettendosi nell’acqua del fiume sotterraneo.</font></font>

<font face="Tahoma, sans-serif"><font size="2">Anche in questo caso ci sono tours operators che portano in queste grotte con una barca.</font></font>

<font face="Tahoma, sans-serif"><font size="2">Per gli escursionisti accaniti, è d’obbligo fare il Tongariro Crossing nel Tongariro national park, anche solo un’escursione di un giorno e da lì spostarsi al Taranaki (Mount Egmont), il famoso vulcano ancora attivo.</font></font>

<font face="Tahoma, sans-serif"><font size="2">Qui si può scegliere fra un’escursione giornaliera oppure di più’ giorni pernottando in una delle cosiddette "capanne" (huts) che sono come dei grossi bivacchi (non ci sono in genere in Nuova Zelanda rifugi custoditi come siamo abituati a trovare in Europa).</font></font>

<font face="Tahoma, sans-serif"><font size="2">Il monte dalla tradizionale forma conica si staglia in pieno contrasto con il terreno a pascolo che lo circonda; le montagne del parco sono coperte dalla foresta pluviale fino al limite della vegetazione arborea (linea della neve) e lo spettacolo, se non piove, è veramente fantastico!</font></font>

<font face="Tahoma, sans-serif"><font size="2">**Da Wellington allo Stretto di Cook**</font></font>

<font face="Tahoma, sans-serif"><font size="2">Dalla natura incontaminata la prossima tappa è nella capitale, Wellington: in una bella insenatura diventata naturalmente porto, si estende questa città ancora molto vivibile; infatti, pur essendo la capitale, è molto più piccola di Auckland (circa 400.000 abitanti) e "raccolta".</font></font>

<font face="Tahoma, sans-serif"><font size="2">L’unico lato negativo è il clima che può essere molto ventoso e piovoso. Da visitare il nuovissimo museo "Te Papa", una sorta di museo interattivo per grandi e piccini; il giardino botanico è molto bello e raggiungibile tramite una "monorotaia" con scompartimenti vecchio stile in legno, molto pittoreschi, direttamente dal centro città.</font></font>

<font face="Tahoma, sans-serif"><font size="2">Finalmente, si salta sul traghetto che dal porto di Wellington attraversa il famoso Cook Strait, dove il capitano Cook ebbe non pochi problemi di navigazione (a causa dei forti venti) e si sbarca sull’Isola del Sud, dopo una bellissima panoramica sui Marlborough Sounds (sorta di fiordi verdeggianti). La prima sosta è a Picton, grazioso villaggio che vive grazie all’arrivo/partenza dei traghetti. Per chi ha tempo, c’è un bellissimo "tramping" di più giorni, tre o quattro, che si chiama "Queen Charlotte Track" nel cuore di questi fiordi.</font></font>

<font face="Tahoma, sans-serif"><font size="2">**<span>Golden Bay</span><span> e Tasman National Park</span>**</font></font>

<font face="Tahoma, sans-serif"><font size="2">Altrimenti, da Picton, con circa due ore di macchina si arriva alla famosa (turisticamente parlando) Golden Bay. Il clima della zona è straordinariamente mite, essendo questa grande baia protetta da una catena di monti che bloccano, in genere, il maltempo e le tempeste.</font></font>

<font face="Tahoma, sans-serif"><font size="2">Il nome stesso, Baia Dorata, sta a simboleggiare le spiagge del lato est della baia che sono veramente "dorate", in quanto la sabbia è formata da particelle di un bellissimo granito rosa che nell’insieme fanno un effetto ottico dorato. L’estremità nord della baia è caratterizzata da una lingua sabbiosa che si estende per 24 km ed è popolata da colonie di uccelli. Per i birdwatchers ci sono speciali tours a cui aggregarsi, in quanto è proibito approcciare la zona dove sorgono queste colonie. Vi sono però altre escursioni a piedi accessibili al pubblico dove si possono incontrare foche e altri uccelli migratori. Dal villaggio di Motueka, c’è l’accesso ad uno dei parchi più frequentati dai turisti: l’Abel Tasman national Park.</font></font>

<font face="Tahoma, sans-serif"><font size="2">Un sentiero costiero di 3-4 giorni di cammino con pernottamento nelle capanne attende gli amanti delle spiagge e del mare. Chi non vuole pernottare con il sacco a pelo può usufruire di un bellissimo servizio di "taxi" acquatici con cui visitare le varie parti del parco senza dover pernottarci. Noi stessi, organizziamo gite guidate in lingua italiana a carattere botanico, geologico, o altro, a richiesta dei nostri ospiti.</font></font>

<font face="Tahoma, sans-serif"><font size="2">Il nome del parco deriva dal primo scopritore olandese della Nuova Zelanda; gran parte delle numerose insenature sabbiose incuneate fra le rocce, la foresta nativa e le acque verde giada (pounamo) possono essere anche visitate in kayak.</font></font>

<font face="Tahoma, sans-serif"><font size="2">**Balene e West Coast: Montagne, Ghiacciai, Grandi Laghi**</font></font>

<font face="Tahoma, sans-serif"><font size="2">Da Motueka l’itinerario di viaggio si può indirizzare verso est o verso ovest; lungo la costa est l’unico posto di particolare interesse è Kaikoura, dove tutti i turisti convergono per vedere le famose balene, capodogli nella fattispecie. Lì, un’organizzazione di Maori, con barche specializzate porta ad un incontro ravvicinato con questi grossi mammiferi che è veramente molto emozionante.</font></font>

<font face="Tahoma, sans-serif"><font size="2">In genere, però, l’itinerario si volge verso ovest, verso la selvaggia "west coast"; questa è una stretta lingua di terra, compresa tra le alpi meridionali che si innalzano ripide, e il mare di Tasman.</font></font>

<font face="Tahoma, sans-serif"><font size="2">Qui la natura ha compiuto un enorme lavoro: le montagne più alte di tutta l’Australasia, circondate da tappeti sempreverdi di un’impenetrabile foresta pluviale; e poi imponenti ghiacciai, torrenti, grandi laghi. Ovunque si trovano memorie del tempo della corsa all’oro, avvenuta intorno agli anni 1860. La west coast è diversa da tutto ciò che la NZ ha da offrire. L’isolamento geografico dà agli insediamenti un’atmosfera unica e alla popolazione un carattere mutevole! In ogni caso troverete una grande ospitalità e tipici "pubs" con rappresentanti della popolazione locale.</font></font>

<font face="Tahoma, sans-serif"><font size="2">Andando verso sud inizia il panorama incomparabile dei ghiacciai in mezzo a verdi foreste pluviali. Dalla vetta del Monte Cook, il più alto del paese (3.750 m. circa), si estendono fin quasi alla costa.</font></font>

<font face="Tahoma, sans-serif"><font size="2">Il Franz Josef e il Fox Glacier terminano a soli 200m sul livello del mare! Dalle omonime località ai piedi del ghiacciaio sono possibili visite guidate con elicotteri, aerei, ecc….ma detto tra noi, non ci piace questo tipo di turismo "rumoroso", oppure c’è una miriade di piccole escursioni da poter fare da soli.</font></font>

<font size="2">**A.P.**</font>

<font size="2">Ente turismo Nuova Zelanda</font><font size="2"> - </font><font color="#800080" size="2"><u>[**www.govt.nz**](https://www.govt.nz/)</u></font>

<font color="#800080" size="2"><u> </u></font>