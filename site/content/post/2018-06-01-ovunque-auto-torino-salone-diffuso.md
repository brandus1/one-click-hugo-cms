---
title: Ovunque auto. A Torino il Salone diffuso
author: Redazione
type: post
date: 2018-06-01T15:18:10+00:00
url: /?p=8785
colormag_page_layout:
  - default_layout
categories:
  - AUTO
tags:
  - auto
  - automobili
  - cars
  - italian cars
  - Parco Valentino
  - Parco Valentino 2018
  - Parco Valentino auto
  - salone auto torino

---
<img decoding="async" loading="lazy" class=" wp-image-8787 alignleft" src="https://progressonline.it/wp-content/uploads/2018/06/Parco_Valentino_Salone_Auto_Torino_2018_01-300x200.jpg" alt="" width="355" height="238" />Si scaldano i motori in occasione della 4° edizione del Salone dell’Auto di Torino Parco Valentino, una manifestazione che con più di 50 brand, tra case automobilistiche e carrozzieri espositori, ha saputo affascinare nella sola scorsa edizione oltre 700.000 visitatori provenienti da tutta Italia.

Numeri da super evento, basti pensare che l’89% del mercato automobilistico italiano era presente alla 3° edizione, una percentuale che ha trovato visibilità anche sui media, grazie alla partnership con le due radio nazionali Radio 24 e Radio Montecarlo, e alla  “flotta giornalistica” presente: 961 i professionisti tra giornalisti, fotografi e blogger accreditati.

Il successo del Salone si basa su un particolare format che prevede l’**ingresso gratuito tramite un biglietto elettronico che** consentirà, anche quest’anno, di assistere alla Mostra di Prototipi, agli eventi speciali nel Cortile del Castello del Valentino e di accedere ad altre location comunicate dall’organizzazione.

Il target di riferimento della manifestazione si è ampliato e ha trovato nei giovani, nelle famiglie e nelle coppie un maggiore apprezzamento anche grazie ai molti elementi che arricchiscono l’appeal del Salone. Tra questi spiccano le esposizioni delle auto all&#8217;aperto con **orario prolungato fino alle 24 o** la grande novità del 2018: il coinvolgimento di tutta la città di Torino, per dare vita a un **Salone diffuso** capace di trasformare le piazze e le vie in punti di ritrovo di supercar, prototipi, one-off e auto storiche da collezione. Una festa motoristica capace di coinvolgere per 5 giorni (dal 6 al 10 giugno) la città. Le strade del centro di Torino saranno così impreziosite dalla presenza di Ferrari, Lamborghini, McLaren, Lotus, Maserati, Pagani, Mercedes-Benz AMG, BMW M series, Audi RS, Aston Martin, Bentley, Rolls Royce, Jaguar e altri modelli iconici.<img decoding="async" loading="lazy" class=" wp-image-8790 alignright" src="https://progressonline.it/wp-content/uploads/2018/06/Parco_Valentino_Salone_Auto_Torino_2018_08-300x200.jpg" alt="" width="354" height="236" />

Il Salone riserverà anche uno spazio a parte per celebrare gli anniversari di quest’anno: Land Rover giunge a 70 anni dalla fondazione e con lo stesso numero di candeline si festeggia anche un simbolo unico d’Oltralpe, la **Citroën 2 CV**, mentre il mitico **Maggiolino Volkswagen** giunge a 80 anni. Infine, piazza Castello si vestirà dei colori del marchio Porsche per accogliere i collezionisti che festeggeranno i 70 anni dalla realizzazione della prima vera auto della casa di Stoccarda: la **356 Speedster**.

Tra i big che hanno confermato la loro partecipazione all’evento troviamo tutto il gruppo FCA** (**Fiat, Lancia, Abarth, Jeep, Alfa Romeo, Fiat Professional, Mopar, Heritage) e il gruppo Volkswagen al completo (Audi, SEAT, Škoda, Volkswagen), oltre alle tedesche Mercedes-Benz e Smart e alle giapponesi Mazda e Suzuki. Grande protagonista sarà **Italdesign** che, in occasione del **50°** anniversario, ha programmato un’esposizione all’interno del Castello del Valentino con modelli e prototipi che hanno fatto la storia dell’automotive mondiale.  
<!--nextpage-->

  
<img decoding="async" loading="lazy" class=" wp-image-8788 alignleft" src="https://progressonline.it/wp-content/uploads/2018/06/Parco_Valentino_Salone_Auto_Torino_2018_05-300x200.jpg" alt="" width="350" height="233" /> Parco Valentino 2018 prenderà il via nella mattinata del 6 giugno con numerosi eventi che caratterizzano il calendario del Salone dell’Auto di Torino. Tra questi l’assegnazione del premio _Car Design Award_ &#8211; organizzato da Auto&Design &#8211; che premia concept car, production cars e il brand design language, ma anche mostre di prototipi e parate di auto storiche che hanno scritto la storia dell’auto; esempio clou nella giornata di apertura è la _Supercar Night Parade_, la sfilata notturna di auto sportive inaugurata da presidenti e dirigenti delle case automobilistiche. Alla “parata” parteciperanno anche Horacio Pagani, Paolo Pininfarina, Giorgetto e Fabrizio Giugiaro, Andrea Pontremoli di Dallara e Giancarlo Minardi.

Gli eventi in programma sull’agenda si concentreranno anche su alcune particolari tecnologie o modelli, come nel caso della **_USA Cars Meeting_** a **Parco Dora dove le muscle americane partiranno per una sfilata che** le porterà nella parte nord della città, passando per **piazza Montale** fino a giungere nella zona dei **Murazzi**, sulla riva del Po. Mentre **_Car&Vintage_,** il meeting europeo di auto storiche, prenderà voce in piazza Carlo Alberto dove si potranno ammirare alcuni pezzi molto rari di **Ferrari, Maserati, Lamborghini** e **Porsche**.

Per quanto riguarda le italiane il 9 giugno la _457 Stupinigi Experience by Ruzza Torino_ racconterà la storia dell’iconica utilitaria: la Fiat 500, con **Ruzza Torino** che ne ha radunato una rappresentanza per ogni epoca. Inoltre, tra il 9 e il 10 giugno, in **piazza Vittorio Veneto ci** saranno oltre 80 **Lancia Delta Integrali**, il mito che ancora oggi continua a far sognare gli appassionati di rally.<img decoding="async" loading="lazy" class=" wp-image-8791 alignright" src="https://progressonline.it/wp-content/uploads/2018/06/Parco_Valentino_Salone_Auto_Torino_2018_12-300x200.jpg" alt="" width="401" height="267" />

**Spazio anche al futuro**, rappresentato dalle numerose vetture Tesla che verranno a Torino per partecipare al _Tesla Revolution_, la prestigiosa conferenza italiana che si svolgerà sabato 9 giugno al Mauto: qui gli esperti e appassionati di auto elettriche discuteranno dello stato dell’arte della mobilità elettrica.

Nel giorno di chiusura, domenica 10 giugno, si raggiungerà l’apice della manifestazione con l’atteso **Gran Premio Parco Valentino**; i partecipanti guideranno lungo 40 km attraverso piazza Castello, via Roma, e poi sui tornanti di Superga, fino a giungere alla Reggia di Venaria, dove una giuria di esperti premierà i modelli ritenuti più rappresentativi per fascia di classe. Il Gran Premio sarà raccontato in diretta dagli speaker della radio ufficiale, Radio Monte Carlo.

Vecchio e nuovo, tradizionale e moderno si incontrano così nel Salone torinese, che pur mostrando il passato maestoso delle auto storiche vuole offrire uno sguardo al futuro, strizzando anche l’occhio all’ambiente: l’evento _Focus elettrico – esposizione di vetture elettriche e ibride plug-in_ si occuperà di offrire una panoramica sulle nuove motorizzazioni, garantendo la possibilità di provare le vetture elettriche e plug-in dei vari marchi presenti. Ci saranno inoltre degli interessanti convegni tecnici internazionali, dal titolo _CO2 reduction for transportation systems conference_, che si svolgeranno al Politecnico di Torino al fine di promuovere il dialogo tra le industrie e i centri di ricerca dei diversi Paesi.

[www.parcovalentino.com][1]

 [1]: https://www.parcovalentino.com/