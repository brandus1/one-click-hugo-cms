---
title: 'Enrico Bartolini: il regista dei fornelli è lo chef italiano più stellato'
author: Redazione
type: post
date: 2018-11-20T12:19:28+00:00
url: /?p=10214
colormag_page_layout:
  - default_layout
categories:
  - ATTUALITÀ
tags:
  - Enrico Bartolini
  - stella Michelin

---
<img decoding="async" loading="lazy" class="alignleft  wp-image-10215" src="https://progressonline.it/wp-content/uploads/2018/11/mudecbartolinichef6-300x193.jpg" alt="" width="346" height="224" />“Il Pirlo dei fornelli” ha un nome e un cognome: **Enrico Bartolini** che, dall’alto delle sue 6 stelle Michelin, è lo chef italiano più premiato al mondo. 5 dei suoi ristoranti sono stati insigniti del prezioso riconoscimento internazionale. Lo “Starman” della cucina del Belpaese, inoltre, può vantare anche varie Forchette del Gambero Rosso e una serie Cappelli della Guida l’Espresso, premi che lo pongono al di sopra di tutti gli altri chef italiani.

Ha fatto incetta di “trofei” Enrico Bartolini, ma la vera notizia è che lo chef toscano è riuscito a conquistarsi tutto questo successo a nemmeno 40 anni. Nato nel 1979 a Pescia, provincia di Pistoia, ama lui stesso definirsi il “_**Pirlo dei fornelli**_”. Ciò che l’accomuna al famoso ex centrocampista azzurro è la capacità di organizzare e organizzarsi in mezzo ai fornelli della cucina, il suo campo da gioco, uscendone sempre con piatti ricercati e di gran qualità.

Un vero uomo dei record chef **Bartolini**, che ha ottenuto la prima stella Michelin a soli 29 anni e la seconda a 33. Negli ultimi 5 anni sono state altre 4 le stelle ricevute dalla famosa Guida, il tutto ottenuto perseguendo i principi di “qualità” del cibo e “fiducia” nelle persone con cui lavora, basandosi su un mix tra tradizione e innovazione. La scorsa settimana, inoltre, lo chef ha ricevuto la Stella Michelin numero 6 per la sua Locanda del Sant&#8217;Uffizio, a Monferrato. Enrico Bartolini nella sua cucina ama pescare dal passato prima di sottoporre i piatti ad una rivisitazione più moderna. “**_Contemporary Classic_**” è, infatti, la sua filosofia, una chiave di lettura che esalta il “classico contemporaneo”, titolo anche del suo libro uscito nel 2017. “Voglio esprimere contemporaneità” -dice lo chef- “piacere di stare a tavola, essenzialità nei piatti con la concentrazione dei sapori ricavati da pochi ingredienti”.