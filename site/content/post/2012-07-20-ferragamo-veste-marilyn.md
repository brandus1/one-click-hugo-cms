---
title: Ferragamo veste Marilyn
author: Redazione
type: post
date: 2012-07-19T22:00:00+00:00
url: /?p=2346
post_views_count:
  - 6
  - 6
categories:
  - CULTURA E SPETTACOLO

---
&nbsp;

**Il mistero della sua morte, avvenuta circa 50 anni fa,** non fa che accrescere il desiderio di conoscerla meglio, negli aspetti umani e in quelli pi&ugrave; strettamente legati alla sua carriera. Una mostra, curata da Stefania Ricci, direttrice del Museo Salvatore Ferragamo, in collaborazione con il critico d&#8217;arte Sergio Risaliti, cerca di ricostruire i mille volti del personaggio cinematografico e della &ldquo;persona&rdquo; nascosta dietro la diva di Hollywood, con le sue mille contraddizioni e sfumature.

**Dopo l&#8217;omaggio a Greta Garbo, Salvatore Ferragamo** attraveso la sua fama nel settore della moda racconta una storia di successo, amore, denaro e solitudine, per farci scoprire alcuni aspetti della donna che ha incantato il mondo.  
Si sa, ci&ograve; che indossiamo riflette una parte della nostra personalit&agrave;: da qui nasce l&#8217;idea della mostra&nbsp; su Marilyn. Il percorso &egrave; articolato proprio attraverso abiti e scarpe che Ferragamo cre&ograve; per l&#8217;attrice. Molti degli abiti in mostra furono indossati da Marilyn sul set dei suoi pi&ugrave; celebri film. Lo stesso stilista acquist&ograve; all&#8217;asta da Christie&#8217;s alcune paia di scarpe con la sua firma indossate dall&#8217;attrice che ora trovano posto nel suo museo, calzature che Marilyn sceglieva nel negozio di New York a Park Avenue o faceva acquistare direttamente in Italia.  
La mostra, all&#8217;interno del Palazzo Spini Feroni di Firenze, presenta anche una serie di foto di Marilyn che sono entrate a far parte della storia del mito insieme alle opere cinematografiche.  
Un esclusivo cocktail ha gi&agrave; dato il via alla mostra, che rester&agrave; aperta fino al 28 gennaio 2013, in presenza di molti ospiti famosi come Rose Byrne, Anna Sophia Robb, Violante Placido, Valeria Solarino, Carla Fracci e varie autorit&agrave; della citt&agrave;.

**La serata &egrave; stata interamente dedicata a Marilyn,** a partire dalle decorazioni di rose, fiore preferito dall&#8217;attrice, e i cupcake di glassa bianca e labbra rosse, in ricordo di quelle di Marilyn, fino alle hostess in abito bianco pliss&eacute; e look nello stile della diva nel film &ldquo;Quando la moglie &egrave; in vacanza&rdquo;. Nonostante negli anni siano state dedicate molte mostre a Marilyn, sembra che ci sia sempre qualcosa da raccontare in pi&ugrave; su questa leggenda del cinema e sulla sua femminilit&agrave;, espressa non solo dal biondo platino dei capelli e un abito a pieghe, ma anche dal personale gusto nella scelta delle scarpe.

&ldquo;Marilyn&rdquo;, fino al 28 Gennaio 2013 presso il Museo Salvatore Ferragamo, Firenze  
[www.museoferragamo.it][1]

di **Flavia Aliberti**

&nbsp;

 [1]: https://www.museoferragamo.it