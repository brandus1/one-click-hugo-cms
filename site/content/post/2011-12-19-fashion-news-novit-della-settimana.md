---
id: 2304
title: 'Fashion News: novit  della settimana'
author: Redazione
type: "post"
guid: http://progressonline.it/2011/12/19/fashion-news-novit-della-settimana/
url: "/?p=2304"
post_views_count:
- '1'
- '1'
categories: "['CULTURA E SPETTACOLO']"
---

**Milano Moda Uomo: tutto pronto per il via dell’edizione 2012**  
Fervono i preparativi per la prossima edizione di Milano Moda Uomo. Il calendario definitivo delle prossime sfilate maschili, in programma dal 14 al 17 gennaio 2012, che presenteranno le collezioni per l’A/I 2012-13 è stato diffuso dalla Camera Nazionale della Moda. Zegna, Giorgio Armani, Burberry, Bottega Veneta, Dolce &amp; Gabbana, Prada e Salvatore Ferragamo, saranno naturalamente presenti all’importante evento. La new entry sarà invece Diesel Black Gold.  
[www.cameramoda.it](https://www.cameramoda.it)

**Benetton: a maggio 2012 presidenza ad Alessandro**  
Nel 2012 si prospetta la nomina di Alessandro Benetton, oggi vicepresidente esecutivo, alla presidenza del gruppo al posto del padre Luciano. E’ quanto scrive "Il Corriere Economia", supplemento del Corriere della Sera, aggiungendo che fonti vicine al gruppo di Ponzano Veneto accreditano la nomina di Alessandro a maggio 2012. Nelle scorse settimane era sta ipotizzata la volontà di Alessandro di passare in Edizione, attualmente guidata dalla coppia Gilberto Benetton e Gianni Mion.  
[www.benetton.com](https://www.benetton.com)

**Marni firma per H&amp;M. Campagna di Sofia Coppola**  
E’ atteso per l’8 marzo 2012 il prossimo appuntamento con le collezioni "d’autore" H&amp;M. Sarà Marni a presentare e rendere disponibili in 260 negozi le proprie proposte in collaborazione con la catena svedese. Alla relativa campagna pubblicitaria ha pensato Sofia Coppola, ideando oltre che lo spot – girato lo scorso ottobre a Marrakech – anche una promozione su stampa.  
[www.marni.com](https://www.marni.com)

**Cavalli veste la Pausini per il tour**  
Laura Pausini indosserà abiti disegnati da Roberto Cavalli nel World Tour che partirà il 22 dicembre 2011 dal Forum di Assago di Milano, e avrà date in tutte le più importanti città del mondo. "Ho sempre ammirato la passione, la grinta e l’energia di Laura. Una donna capace di trasmettere emozioni forti con la potenza della sua voce. Laura è come la mia moda" ha dichiarato Roberto Cavalli.  
[www.robertocavalli.com](https://www.robertocavalli.com)