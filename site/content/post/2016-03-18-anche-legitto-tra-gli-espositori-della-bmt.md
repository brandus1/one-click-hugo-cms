---
title: "ANCHE L'EGITTO TRA GLI ESPOSITORI DELLA BMT"
author: Redazione
type: post
date: 2016-03-17T23:00:00+00:00
url: /?p=4005
slide_template:
  - 
  - 
post_views_count:
  - 24
  - 24
categories:
  - VIAGGI

---
<div>
  L&rsquo;Ente del Turismo egiziano si prepara a salutare la citt&agrave; di Napoli e gli operatori turistici di tutto il centro sud. Torna, infatti, il consueto appuntamento con la Borsa Mediterranea del Turismo, che si terr&agrave; dal 18 al 20 marzo presso la Mostra d&rsquo;Oltremare. L&rsquo;Egitto, con la sua combinazione esclusiva di storia, arte e natura, non poteva mancare.
</div>

<div>
  &nbsp;
</div>

<div>
  Tra gli espositori presenti alla Borsa Mediterranea del Turismo, la pi&ugrave; grande fiera turistica B2B del Mediterraneo, giunta ormai alla ventesima edizione, ci sar&agrave; anche l&rsquo;Ente del Turismo egiziano. La BMT, che si terr&agrave; da venerd&igrave; 18 a sabato 20 marzo presso la Mostra d&rsquo;Oltremare di Napoli, raduna i professionisti del settore di tutto il centro e il sud Italia. L&rsquo;esposizione si sviluppa, infatti, su sei padiglioni che ospitano 450 espositori, tra cui tour operators, compagnie aeree, compagnie di navigazione e di crociere ed enti del turismo internazionali. La manifestazione &egrave; frequentata ogni anno da pi&ugrave; di 20.000 visitatori, di cui oltre 6.000 sono agenzie di viaggio del mercato alternativo del centro sud.
</div>

<div>
  &nbsp;
</div>

<div>
  Per l&rsquo;Ente del Turismo egiziano, la BMT costituisce quindi un&rsquo;occasione unica per promuovere il proprio prodotto. Non solo essa garantisce un esclusivo veicolo di vendita sul pubblico, ma il periodo primaverile in cui si tiene &egrave; l&rsquo;ideale per lanciare le novit&agrave; di prodotto della stagione estiva. L&rsquo;Egitto occuper&agrave; uno stand di 18mq (Pad. 6, Stand 6037 &ndash; 6038), all&rsquo;interno del quale trover&agrave; spazio anche la compagnia aerea Egyptair.
</div>

<div>
  &nbsp;
</div>

<div>
  Bagnato dal Mar Mediterraneo e percorso dal maestoso fiume Nilo, l&rsquo;Egitto offre una combinazione unica di storia, arte e natura. Le grandi piramidi di Giza, insieme alla Grande Sfinge, rappresentano il fiore all&rsquo;occhiello di una delle nazioni pi&ugrave; ricche di reperti archeologici del pianeta. Il Cairo, Luxor e Alessandria sono solo alcune delle destinazioni che chi &egrave; alla ricerca dei resti dell&rsquo;antica civilt&agrave; egizia non pu&ograve; non visitare. Ma alle mete storiche si aggiungono le splendide localit&agrave; marittime che si affacciano sulle rive del Mar Rosso: Sharm El Sheik, Hurgada, Marsa Alam, El Quseir, Dahab sono tra le pi&ugrave; apprezzate al mondo.
</div>

<div>
  <a href="https://it.egypt.travel/">it.egypt.travel</a>
</div>