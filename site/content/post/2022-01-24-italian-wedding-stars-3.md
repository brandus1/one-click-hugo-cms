---
id: 13605
title: "GRANDE SUCCESSO PER IL GRAN GAL\xC0 \xABTHE ITALIAN WEDDING STARS\xBB"
author: Redazione
type: "post"
guid: https://progressonline.it/?p=13605
url: "/?p=13605"
colormag_page_layout:
- default_layout
hefo_before:
- '0'
hefo_after:
- '0'
categories: "['CULTURA E SPETTACOLO']"
tags: "['italian wedding', 'wedding', 'wedding in italy', 'wedding planner']"
---

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2022/01/Allestimento-768x1024.jpg)</figure></div>È stata un enorme successo la quinta edizione di **The Italian Wedding Stars Gran Gala**, l’ormai classico evento by **Daniela Corti Events**, l’agenzia fondata da Daniela Corti, nota ovunque per gli encomiabili sforzi di promozione di varie regioni d’Italia durante gli scorsi tre anni, tenutosi sabato 15 gennaio nella fascinosa cornice della ballroom del **Rome Cavalieri Waldorf Astoria**. Centocinquanta i partecipanti, convenuti da tutt’Italia e da ogni ramo del settore wedding, non solo per celebrare celebrare le eccellenze della categoria, ma anche per lanciare un messaggio a tutta la meeting industry: se si vuole, si può. La soirée, che per sfarzo e numerosità ha ricordato manifestazioni d’altri tempi, si è svolta in tutta sicurezza, con ospiti dotati di supergreen pass e tampone rapido negativo nonché mascherine Ffp2. Quasi una “call for action” per un comparto in cui tanti preferiscono ancora “non fare”, così negando all’economia una potente chance di recupero.  
La serata si è svolta col patrocinio dell’**Enit–Agenzia Nazionale del Turismo** e del **Convention Bureau di Roma e del Lazio**, nonché in partnership con **Zankyou Weddings**, il più grande portale al mondo fra quelli specializzati in wedding.  
L’evento è stato dedicato alle aziende che operano sul territorio nazionale e ha promosso, allo stesso tempo, il Wedding Tourism in Italy come ambita meta per gli sposi stranieri che desiderano per il loro matrimonio le ambientazioni più ricercate e quell’impareggiabile nota di eleganza ed esclusività del Belpaese. Di più: The Italian Wedding Stars Gran Gala è l’unico progetto esclusivo e indipendente che permette ai migliori professionisti di competere per vincere il titolo di Best Wedding Professional all’interno della propria categoria d’appartenenza.

Una prestigiosa giuria wedding nazionale e internazionale ha decretato i vincitori d’ogni categoria sulla base di quattro parametri: professionalità del sito web e/o presenza sui social, valore e originalità dei lavori presentati, referenze, eventuali progetti da svolgere su richiesta dei giudici. Sono stati premiati i rappresentanti dei seguenti comparti professionali: Wedding Planner, Destination Wedding Planner, Musica per matrimonio, Atelier retail, Atelier sartoria, Cake design, Location, Fotografo, Videomaker, Auto per matrimonio, Floral design, Agenzie di viaggi, Catering, Fedi nuziali, Partecipazioni, Hair stylist, Make up  
artist, Celebrante.

<div class="wp-block-image"><figure class="alignright size-full is-resized">![](https://progressonline.it/wp-content/uploads/2022/01/Daniela-Corti-e-Beppe-Convertini.jpg)<figcaption>Daniela Corti e Beppe Convertini</figcaption></figure></div>L’evento è stato presentato da **Beppe Convertini**, volto noto di RaiUno. Durante la serata hanno sfilato le maison **Egon Von Fürstenberg** con le sue celebri creazioni, e gli abiti da sposa di **Laura’s Wedding**.  
**Marina Corazziari**, designer di fama internazionale, ha realizzato anche quest’anno le statue dei premi.  
Altra piacevole novità è stata l’intrattenimento musicale del Maestro Gianni Mazza e della sua band.

  
Un ringraziamento particolare alla Fondazione Francesco Raponi, all’Associazione italiana wedding planner e alla sua presidente Clara Trama, ad Audit in Italy, noto broker di certificazione, che ha attestato la sostenibilità dell’evento in termini di compensazione quote Co2, sulla base di un progetto avviato con Daniela Corti Event  
e l’associazione italiana Wedding Planner, a Dominique Dellisanti, che ha addobbato la sala del Rome Cavalieri con le sue torte gioiello, nonché ai partner: Palazzo Dama &amp; DOM Hotel, dove hanno alloggiato alcuni ospiti, Rea Makeup per trucco e acconciature, Villeroi &amp; Boch (piatti e stoviglie), Acqua Fiuggi, Caffè Borbone, l’azienda araba di bevande Emoji, i prodotti d’eccellenza Amaro del Capo e il pomodoro Ciro Flagella, il pane e la pasta dell’azienda calabrese Mulinum di San Floro, il rinomato Riso Pozzi e Cancelloni Food Service. I gadget sono forniti da Skin Labo.  
Fotografia a cura di Max Sebastiani e Giancarlo Fiori. Video a cura di Inphoto  
Studio. Le riprese della serata sono state effettuate da LaC Tv.  
Ulteriori dettagli su [www.theitalianweddingoscars.com](http://www.theitalianweddingoscars.com)