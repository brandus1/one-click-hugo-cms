---
title: '“Nuovo turismo cinese: esigenze e curiosità” – 孔子曰:“学而不思则罔,思而不学则殆。”'
author: Redazione
type: post
date: 2019-02-05T11:14:00+00:00
url: /?p=10574
colormag_page_layout:
  - default_layout
categories:
  - VIAGGI
tags:
  - cina
  - cinesi
  - turismo
  - turismo cinese in italia

---
_“Studiare senza pensare è inutile, pensare senza studiare è pericoloso” – Confucio_

<img decoding="async" loading="lazy" class="alignleft wp-image-10602" src="https://progressonline.it/wp-content/uploads/2019/02/borghi_Italia-300x141.jpg" alt="" width="383" height="180" /> Torno al mio paese natale per il fine settimana. Un piccolo borgo arroccato sui colli Sabini, immerso nel verde degli uliveti e circondato da altri paesini gemelli, sparsi sulle colline, tutti intorno alla valle del Tevere e del Farfa. All’orizzonte intravedo la Cupola di San Pietro, a ricordarmi che Roma è vicina. Mentre lo sguardo si perde nei ricordi d’infanzia, tra i vicoli medievali in cui sono cresciuta, sento un suono fin troppo familiare. **Qualcuno sta parlando cinese,** o forse io ho lavorato troppo nell’ultima settimana…

Provo a seguire il suono familiare della lingua che amo tanto e scopro che non mi sono sbagliata, dietro l’angolo trovo un **gruppo di ragazzi cinesi, tra i venti e i trent’anni, che scattano foto tra i vicoletti del mio borgo d&#8217;origine.**

Non posso non trattenermi e mi fermo a parlare con i ragazzi, tanto colpiti da un ambiente così distante e diverso da quello tipico cinese al quale sono abituati. Staranno forse stanno attuando una sorta di &#8220;fuga&#8221; o evasione dalla **Cina** caotica e pulsante? Il dubbio è presto sciolto: vengono da Shanghai, sono in cinque e hanno dai 20 ai 25 anni. Due di loro stanno studiando a **Roma**, all’Accademia di Belle Arti, gli altri tre sono venuti a trovarli, sono due ragazze e tre ragazzi.<img decoding="async" loading="lazy" class="alignright wp-image-10600" src="https://progressonline.it/wp-content/uploads/2019/02/turisti-cinesi-in-italia-ristorante-hotel-negozio-300x200.jpg" alt="" width="354" height="236" />

“_Come siete finiti qui, in un paesino sperduto nell’entroterra_?” domando io in cinese, con curiosità quasi scientifica, lasciandoli di stucco. Dopo qualche secondo di choc iniziale, una delle ragazze, Lin, mi risponde: “_**Volevamo scoprire l’Italia vera**. Le grandi città sono belle, piene di arte e storia, ma noi vogliamo vedere dove e come vivono gli italiani_”.

“_Tu hai da fare oggi?_” mi chiede, invece, uno dei ragazzi, con il pragmatismo che li contraddistingue. “_Se non hai da fare, perché non ci accompagni in giro? Così puoi spiegarci le cose_”. La mia domenica a casa dai nonni diventa, così, una giornata di quasi lavoro, a far da cicerone per le vie del mio paese, a raccontare aneddoti e storie di loro interesse. Non è nemmeno la prima volta che mi capita una cosa del genere, a dirla tutta.

Il turismo cinese in **Italia** è cresciuto del 30% nei primi sei mesi del 2018, ma sta cambiando. I grandi gruppi sui pullman interessati solo a scattare una foto ricordo davanti al Colosseo, che visitano 5 Paesi europei in 8 giorni, stanno lasciando il passo a un turismo diverso. Quello dei **giovani che vogliono conoscere “_l’Italia vera_” e che vogliono entrare nelle nostre case**, vedere come si fa la pasta e ridere a un racconto tipico di queste piccole realtà. I giovani cinesi cercano avventure create su misura per loro, angoli nascosti che li portino oltre le grandi città che hanno già visitato, magari coi genitori, durante un viaggio di gruppo.

I turisti cinesi ora organizzano i loro viaggi in modo molto autonomo, usando il web e si basano sui racconti delle esperienze di altri viaggiatori e sui consigli degli _influencer_ del web cinese. Sono alla **ricerca di una immersione vera e propria nella realtà del Paese che visitano**, di esperienze nuove e uniche da poter raccontare, a loro volta, sui social.

<img decoding="async" loading="lazy" class="alignleft wp-image-10604" src="https://progressonline.it/wp-content/uploads/2019/02/download.jpg" alt="" width="280" height="188" /> Questo nuovo tipo di turismo fatto di esperienze da cucire su misura per i nuovi turisti cinesi sempre più informati e _demanding_ porta con sé **la necessità obiettiva e impellente di avere figure professionali in grado di accoglierli e, soprattutto di aiutarli a comunicare nella loro lingua e a vivere al massimo queste esperienze.** Se è immaginabile che nelle grandi città i giovani cinesi possano comunicare in inglese, è impensabile che ciò avvenga in un borgo medievale. E ciò che i turisti cercano è proprio un contatto vero e diretto con la cultura più profonda – e popolare, se vogliamo – dei luoghi che incontrano, che riesce a rimaner loro nel cuore più dei monumenti.

È impellente, per soddisfare questi turisti 2.0, formare figure professionali che conoscano la lingua cinese e che siano in grado di fare da ponte tra la cultura italiana e quella cinese e di accompagnare, prendendoli quasi per mano, questi giovani cinesi in una _full immersion_ nell’Italia profonda, quella “più vera”, per dirla con le parole di Lin.

&nbsp;

_Autrice__:_** _Ilaria Tipà_**  
dal 2012 consulente e collaboratrice esterna di [**ECTarget**][1], è la prima madrelingua italiana specializzata nell’interpretazione simultanea dal cinese all’italiano, sinologa appassionata, docente universitaria e fondatrice della Élite China Academy.

 [1]: https://www.ectarget.com/it/