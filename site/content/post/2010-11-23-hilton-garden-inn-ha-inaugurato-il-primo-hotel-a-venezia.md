---
id: 3517
title: Hilton Garden Inn ha inaugurato il primo hotel a Venezia
author: Redazione
type: "post"
guid: http://progressonline.it/2010/11/23/hilton-garden-inn-ha-inaugurato-il-primo-hotel-a-venezia/
url: "/?p=3517"
post_views_count:
- '11'
- '11'
categories: "['VIAGGI']"
---

Situato a Mestre, l’hotel è a circa sei chilometri dall’aeroporto internazionale Marco Polo e non lontano dalle bellezze storiche, culturali e architettoniche di Venezia.

L’Hilton Garden Inn Venice Mestre San Giuliano offre 136 camere ben arredate, tra cui 6 suite, di 34 mq, disegnate con colori caldi. Oltre agli elementi caratteristici del marchio, le suite dispongono di una zona separata per il relax e anche di servizio internet gratuito.   
Nulla è lasciato al caso: tutte le guest room sono finemente arredate e dotate di un’ampia gamma di servizi e comfort propri del brand, tra cui i letti con tecnologia Garden Sleep SystemTM (addirittura è possibile stabilire il grado di durezza del materasso, vale a dire la sua resistenza allo schiacciamento), la poltrona ergonomica MirraTM di Herman Miller (veramente comodo…provare per credere). Le camere dispongono inoltre della TV ad alta definizione da 32 pollici con canali premium via cavo e di accesso wifi a Internet gratuito, docking station per MP3 e doccia a telefono, accessori per caffè/tè e quotidiani gratuiti nei giorni feriali.   
Nella lobby e nella reception, gli ospiti hanno la possibilità di scegliere tra la lounge rilassante, un bar stylish e il noto Hilton Garden Inn Pavilion Pantry, aperto 24 ore su 24, che mette a disposizione una selezione di cibi e bevande.   
Il Ristorante Principale offre un breakfast pronto al momento, così come pranzo, cena e servizio in camera. Situato al piano terra, dispone di un’ampia terrazza con vista sulla piscina. Aperto tutti i giorni per la colazione, il pranzo e la cena, con più di 90 coperti consente di assaggiare i tipici piatti della cucina tipica veneta, italiana e internazionale.

Le dotazioni di tipo business in questa struttura meritano una menzione particolare: il business centre, aperto 24 ore su 2, e le due sale meeting modulari, il fiore all’occhiello della struttura. Si tratta di 180 mq dedicati a meeting di piccoli e medie dimensioni. Gli spazi congressuali, che possono ospitare fino a 150 delegati, sono flessibili, illuminati con luce naturale e dotati delle più moderne tecnologie. Le attrezzature ricreative dell’hotel includono una piscina esterna e un centro fitness.   
Per finire l’attenzione all’ambiente: l’Hilton Garden Inn Venezia Mestre San Giuliano è stato costruito con le più moderne tecnologie e materiali innovativi per renderlo – ove possibile – eco-sostenibile. Infatti, l’hotel è l’unico nel suo genere ad avere un cappotto termico isolante in polistirene espanso sinterizzato da 25 Kg/m3 in lastre con uno spessore di 14 centimetri, che garantisce un bassissimo indice di trasmittanza e un elevato indice di resistenza termica. Tra i provvedimenti “verdi” anche i vetri delle camere, che hanno una vetrocamera isolante con all’interno gas argon e telaio in alluminio con taglio termico

Hilton Garden Inn Venice Mestre San Giuliano  
Via Orlando 1  
30173 Venezia Mestre   
041 5455901  
vcegi-salesadm@hilton.com   
www.venicemestresangiuliano.hgi.com

**Ivano Basile**

**Il Gruppo Hilton Garden Inn (HGI)**  
Dal suo debutto nel 2008, con l’apertura dell’Hilton Garden Inn Florence Novoli, il brand HGI conta oggi, otto hotel.   
Hilton Garden Inn Venice Mestre San Giuliano è la seconda struttura del Gruppo Hilton Worldwide a Venezia, dopo l’apertura, nel 2007, del prestigioso Hilton Molino Stucky.  
Il portfolio del Gruppo comprende in Italia 20 hotel, inclusi 7 Hilton Garden Inn a Milano, Bologna, Firenze, Roma, Matera, Bari e Lecce.   
A febbraio, a Milano, in occasione dei prestigiosi BIT Awards, Hilton Worldwide ha ottenuto il premio come “Best International Hotel Chain”.   
www.HGI.com