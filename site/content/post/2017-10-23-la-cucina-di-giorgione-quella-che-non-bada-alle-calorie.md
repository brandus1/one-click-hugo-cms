---
title: La cucina di Giorgione, quella che non bada alle calorie
author: Redazione
type: post
date: 2017-10-23T09:35:49+00:00
url: /?p=6833
colormag_page_layout:
  - default_layout
categories:
  - VIAGGI
tags:
  - cibo
  - food
  - Gambero Rosso
  - ristoranti
  - Viaggi

---
**Giorgio Barchiesi**, ben distante dall’immagine formale degli chef televisivi in voga oggigiorno, è uno dei volti del [**Gambero Rosso Channel**][1] ed è meglio conosciuto col nome di **Giorgione**.

**<img decoding="async" loading="lazy" class="size-medium wp-image-6835 alignleft" src="https://progressonline.it/wp-content/uploads/2017/10/thumb-300x199.jpg" alt="" width="300" height="199" />‘Orto e Cucina’** è il suo programma, qui verdure e legumi la fanno da padrone così come l’olio – esclusivamente extravergine d’oliva – e il burro che sono sempre nelle mani del conduttore e cuoco, segno di una cucina che non considera le calorie nel piatto, ma la qualità dei prodotti e il gusto.

Giorgione compare in tutta la sua naturalezza sullo schermo così come nella vita reale nel suo ristorante ‘[Giorgione Alla Via di Mezzo][2]’ collocato a Montefalco in provincia di Perugia.

‘Mai fidarsi dei cuochi magri’ è questa una delle dicerie che ricorre nel mondo culinario, ebbene con Giorgione non si corre alcun rischio: alto, con la barba e con quei chili di troppo… quelli che ti fanno **fidare** della cucina di uno chef. Di quei cuochi di una volta, meno coinvolti nel dover apparire e più partecipi nella produzione di piatti che, come nel caso di Giorgio Barchiesi, ritrovano **la semplicità e la genuinità di campagn**a.

**Il ristorante rispecchia il carattere del conduttore**: l’atmosfera è rustica con tavoli e sedie in legno, tovagliette di carta riciclata. Non ci sono effetti speciali particolari o impiattamenti pirotecnici e mancano di certo anche le bevande più ricercate: a disposizione acqua e vino, non serve altro.

Giorgione si presta, è **sempre presente, sorridente e disponibile con i suoi ospiti**. Il **menu è fisso**, varia quasi tutti i giorni ed è infinito: si comincia con un **enorme buffet di antipasti** con il quale si va avanti finché si vuole, poi si dà il via alle danze con la lunga sequenza di **primi-secondi-contorni-dolci**. Alcuni esempi? Tagliatelle al ragù bianco di cinghiale o con i broccoli, ravioli ai funghi porcini e tartufo o fettuccine con sugo di carne. Per i secondi lo stinco di vitello, l’arista di maiale, e i vari tipi di arrosti la fanno da padrone. I dolci non sono da meno, di solito viene proposto un tris di torte fatte in casa, solitamente una al cioccolato, una alle mandorle e una più soffice. Caffè, grappa e una immancabile bottiglia di Rosso di Montefalco della casa completano la gustosa cornice.

 [1]: https://www.gamberorosso.it/it/channel
 [2]: https://www.ristoranteallaviadimezzo.it/