---
title: '2018: bandiera a scacchi'
author: Redazione
type: post
date: 2018-12-05T09:47:16+00:00
url: /?p=10263
colormag_page_layout:
  - default_layout
categories:
  - AUTO
tags:
  - auto
  - auto uscite 2018

---
_Nel mondo automobilistico italiano, da quasi 40 anni a questa parte, la fine dell’anno è sempre stata sinonimo di Motor Show._

A Bologna, come da tradizione, i padiglioni della Fiera cittadina si animavano di motori rombanti, modelli in anteprima, novità ed esclusive delle principali marche. Il 2018 è, a suo modo, un anno storico sotto questo punto di vista. Il Motor Show bolognese, infatti, ha chiuso definitivamente i battenti dopo l’edizione 2017. È però rinato, sotto altro nome, qualche chilometro più a nord, a Modena, rimanendo rigorosamente all’interno della Motor Valley. Il restyling della kermesse italiana delle 4 ruote più attesa dell’anno è ripartito dal nome: si chiamerà infatti Motor Show Festival, e si svolgerà nel prossimo maggio.

Proviamo dunque a colmare questa “saudade automobilistica” di fine anno, presentandovi i modelli che hanno maggiormente infiammato il 2018 che si appresta a salutarci. Una rassegna che non sarà certo il Motor Show, lo capiamo, ma proviamo a dare il nostro contributo per gli amanti delle quattro ruote, ripercorrendo l’anno attraverso le uscite delle principali case mondiali.

**<img decoding="async" loading="lazy" class="alignleft  wp-image-10281" src="https://progressonline.it/wp-content/uploads/2018/12/classe_c_berl_2018-300x175.jpg" alt="" width="386" height="225" />Mercedes**: è stato un anno storico per la casa di Stoccarda. Il brand della Stella infatti, oltre a confermarsi in pista leader indiscusso vincendo il Mondiale piloti e costruttori di Formula 1, lo scorso giugno ha chiuso il miglior semestre della sua storia, con un utile di 1,2 milioni di euro. Nella seconda parte dell’anno Mercedes ha conquistato il mercato con la nuova Classe C, e il modello Station Wagon è il più versatile e funzionale della gamma. In particolar modo, C 43 AMG 4Matic, nella nuova versione 2018 è forte di 390 CV: monta infatti un 6 cilindri a V biturbo benzina di tre litri, che sviluppa 23 CV più di prima e arriva adesso a 390 CV. Il tutto, abbinato a un modernissimo cambio a 9 marce, con trazione integrale. Anima sportiva nel design e negli interni, dove è anche presente un display 12,3 pollici che gestisce funzioni come il Warm-up e la temperatura dellʼolio motore.

www.mercedes-benz.it

**Peugeot**: la casa del Leone con la 3008 conferma la propria posizione di leader del segmento SUV, dove in Italia ha raccolto la preferenza di oltre 40.000<img decoding="async" loading="lazy" class=" wp-image-10282 alignright" src="https://progressonline.it/wp-content/uploads/2018/12/2068_646369aa19caba99123a2a190fe54722-300x212.jpg" alt="" width="377" height="268" /> automobilisti dal lancio sul nostro mercato. Grande protagonista della gamma 3008 rimane il cambio automatico a 8 rapporti, disponibile sia sulla motorizzazione a benzina che diesel. Il SUV della casa francese si è affermato quest’anno come best seller nel settore nel mercato italiano. In sintesi, un&#8217;auto che abbina qualità costruttiva a uno stile sofisticato negli interni e di forte impatto su strada.

www.peugeot.it

**Ford**: con la nuova Focus il brand statunitense alza l’asticella nel segmento delle mid-size. Questa Ford consente un’esperienza di guida ancora più intuitiva, ricercata e distensiva, coadiuvata dalle più moderne tecnologie. A partire dall’Adaptive Cruise Control per affrontare al meglio il traffico, passando per l’Evasive Steering Assist, una tecnologia offerta per la prima volta su vetture di segmento C, che aiuta i guidatori a evitare le collisioni derivanti da eventuali veicoli che procedono a rilento o inaspettatamente fermi sulla strada. La nuova Focus assicura anche la massima visibilità grazie all’Adaptive Front Lighting System con Predictive Curve Light e Sign-based Light, un sistema che regola l’illuminazione dei fari prima di raggiungere una curva, un incrocio o una rotonda.

www.ford.it

**<img decoding="async" loading="lazy" class="alignleft wp-image-10280 " src="https://progressonline.it/wp-content/uploads/2018/12/toyota-auris-2018-coming-soon-article-03_tcm-20-1299803.jpg" alt="" width="482" height="217" />Toyota**: la nuova Auris, presentata durante lo scorso Salone di Ginevra, è tra le maggiori espressioni dell’ibrido 2.0. La casa giapponese si è dimostrata all’avanguardia, già nelle scorse stagioni, nella ricerca e realizzazione di motori ibridi, ottenendo un grande successo sia con CHR che con la Yaris. L’Auris, dunque, prosegue il percorso già tracciato. La novità portata da Toyota è rappresentata dalle due motorizzazioni ibride. Si parte dalla “parsimoniosa” hybrid con propulsore termico di 1.8 litri di cilindrata da 122 Cv, per arrivare alla più performante 2 litri da 180 Cv. In opzione anche il motore 1.2 turbobenzina, ma niente diesel, bandito dai cofani di Toyota già all’inizio del 2018.

www.toyota.it

**Nissan**: con il nuovo Qashqai il brand giapponese ha puntato in alto per questo finale di 2018. Il nuovo modello si arricchisce della versione del motore 1.5 diesel che ora offre 115 CV (5 in più rispetto a prima) e 260 Nm di coppia, disponendo anche di funzione overboost, con consumi dichiarati che si attestano sui 3,76 e 4,24 l/100 km ed emissioni di CO2 tra 100 e 110 g/km. Un’evoluzione del modello di punta di Nissan, che rinnova la sua auto di maggior successo forte, fin qui, oltre 2,3 milioni di unità vendute. Allʼinterno Qashqai mette a disposizione le più evolute tecnologie in fatto di connettività. Il nuovo Nissan Connect realizza un “mirroring” eccellente integrando il proprio smartphone ed è ricco di funzionalità facili e intuitive. Presente inoltre lo schermo touch da 7 pollici, dotato di Voice Control e navigatore con mappe 3D.

www.nissan.it

**Renault**: la Captur è pensata, disegnata e realizzata per la città. Il crossover del brand francese è raccolto e compatto e, nonostante i 4 metri e 12 di lunghezza, offre comodità sia agli occupanti anteriori che a quelli posteriori. Il guidatore può usufruire della regolazione del sedile e del volante, oltre a un comodo display al centro del cruscotto con tasti a lato per un più facile utilizzo. A seconda delle esigenze personali, si può scegliere la versione Sport della Captur, che non beve troppa benzina, oppure, per un utilizzo cittadino, la 1.5 dCi a gasolio.