---
title: Rajasthan La terra dei Rajput
author: Redazione
type: post
date: 2011-02-02T23:00:00+00:00
url: /?p=3539
post_views_count:
  - 15
  - 15
categories:
  - VIAGGI
tags:
  - India

---
**Un vero paradiso per i turisti**, **il Rajasthan** &egrave; una destinazione assolutamente da non mancare, un&#8217;esperienza che rimarr&agrave; a lungo impressa nella vostra memoria. Probabilmente si tratta dello stato pi&ugrave; conosciuto di tutta l&#8217; India, perch&eacute; in Rajasthan si possono trovare riuniti molti degli elementi che, in letteratura e nell&#8217;immaginario comune, hanno forgiato l&#8217;idea della terra da favola esotica. La suddivisione in piccoli clan dei Rajput, dal medioevo signori di queste terre, ha fatto s&igrave; che ogni citt&agrave; divenisse un piccolo regno a s&eacute;.

**Ogni citt&agrave; offre fortezze e palazzi** cesellati e costruiti con la raffinatezza unica dello stile Rajput o indo&#45;islamico. Questo particolare genere architettonico &egrave; il prodotto della fusione delle cultura ind&ugrave; con quelle che si susseguirono nel medioevo e oltre come dominanti. E la popolazione, tra le pi&ugrave; povere dell&#8217;India al di fuori di coloro che sono inseriti nei circuiti dediti al turismo, mantiene inalterati abbigliamento e tradizioni antiche: gioielli, tessuti, turbanti, fogge e colori indimenticabili.

&nbsp;

**Le tradizioni decorative**, architettoniche e pittoriche &#45; tanto quella ind&ugrave; occidentale, quanto quella dei conquistatori &#45; si incontrarono qui dando frutti magnifici, grazie ad una base di influenza comune, grandiosa e pre&#45;islamica: la tradizione della confinante Persia ( oggi Iran ). Non bisogna dimenticare che lo stato del Pakistan, che oggi si frappone ai due colossi, &egrave; frutto di una partizione politica avvenuta nel 1947, ma che fino ad allora le popolazioni e le carovane erano fluite da un lato all&#8217;altro del fiume Indo durante millenni.

&nbsp;

**A memoria dei fiorentissimi commerci**, si possono visitare le meravigliose Havelis, le magioni affrescate dei commercianti Marwari, nella regione dello Shekhawati. E per non dimenticare nemmeno che tutti i confini e le dogane moderne hanno avuto poco senso durante secoli per buona parte dell&#8217;umanit&agrave;, basta osservare quanto resistano qui intatti, perfettamente amalgamati ed affascinanti usi e costumi di popolazioni che lasciarono la zona circa un millennio fa per giungere dopo secoli di peregrinazioni in Europa. La popolazione di Samode, deliziosa cittadina alle porte dello Shekhawati, &egrave; composta per esempio in buona parte da Kalbeliyas, una casta da sempre dedita all&#8217;intrattenimento di strada e nella cui musica, danza e nei loro costumi ritroverete certamente tracce dei Gitani di Spagna.

&nbsp;

**L&#8217;attuale confine col Pakistan** si snoda attraverso il deserto del Thar, ed &egrave; in parte minato. Ma un buon assaggio del Grande deserto indiano si pu&ograve; avere comunque in totale sicurezza, approfittando delle numerose escursioni a dorso di dromedario che partono da Jaisalmer, straordinaria citt&agrave;&#45;fortezza, oppure visitando Bikaner e Deshnoke, col celeberrimo tempio dei topi, tra gli ultimi avamposti prima del deserto vero e proprio.

&nbsp;

**La catena montuosa degli Aravalli** separa longitudinalmente le terre aride da quelle che, un tempo, furono giungla e che oggi presentano piccoli laghi, giardini magnifici e terreni coltivati. Sulle pendici di questa catena montuosa e ad Est di questa, si trovano alcune delle citt&agrave; gioiello del Rajasthan, imperdibile Udaipur ( forse, in parte, affine per&ograve; alla connotazione veneziana di citt&agrave;&#45;museo) Jhodpur dal rinfrescante colore azzurro, o gioielli medievali meno noti come Bundi, ma anche parchi naturali ove &egrave; possibile, armati di molta pazienza, scorgere gli animali che la furia umana ha ridotto alla quasi estinzione, come tigri, leopardi, caracal.

&nbsp;

**Il Rajasthan costituisce l&#8217;habitat ideale** per moltissime specie di volatili, ed inoltre si trova sulla rotta migratoria di uccelli provenienti da zone lontanissime. Un buon posto per unire il safari fotografico alla meraviglie architettoniche &egrave; la poco frequentata **Kumbhalgarh**, a Nord di Udaipur, dove si trova uno dei migliori esempi di architettura difensiva Rajput, immerso in una bella campagna: 36 Km di bastioni e sette porte protessero questa meravigliosa fortezza &#45; oggi hotel di lusso &#45; che racchiude templi e palazzi e che cadde solo sotto l&#8217;attacco Moghul, che riuscirono ad avvelenarne le acque. Questa fortezza fu seconda in importanza nella zona solo al monumentale e bellissimo forte di Chittaurgarh (Chittor) una delle pi&ugrave; antiche citt&agrave; dello Stato, teatro di celebri&nbsp; leggende legate all&#8217;eroe rajput Bappa Rawal, alcune delle quali lo vogliono addirittura fondatore del luogo, sebbene Chittor risalga certamente a un&#8217;epoca precedente. A Ovest del forte di Kumbhalgarh si estende l&#8217;omonima riserva naturale, abitata anche da adivasi delle trib&ugrave; Bhils e Garasias.

&nbsp;

**E&#8217; impossibile parlare del Rajasthan** senza menzionare il suo straordinario artigianato. Nei mercati di ogni villaggio e citt&agrave; potrete acquistare stoffe ricamate o stampate a mano, oggettistica in legno, babbucce da sogno, gioielli in argento, miniature e tutto ci&ograve; che siamo abituati a vedere ormai sulle bancarelle, ma anche in raffinati negozi, delle nostre citt&agrave;. Normalmente i prezzi sono abbastanza abbordabili, ma poich&eacute; stiamo parlando dello stato indiano pi&ugrave; noto, considerate che sono probabilmente esorbitanti rispetto a quello che potreste pagare in altri Stati meno turistici.

&nbsp;

**La capitale dello stato &egrave; Jaipur**, una citt&agrave; relativamente recente, fondata nel 1727 in un contesto collinoso piuttosto arido. Sono molti i palazzi celebri e un po&#8217; stravaganti di questa grande citt&agrave;, che merita una accurata visita; uno fra tutti lo Hawa Mahal ( il palazzo dei venti ) un edificio rosa alto cinque piani con una infinita serie di finestre e balconcini traforati, pensato per permettere alle signore della casa di osservare, non viste, le parate e il mondo stando al fresco. In realt&agrave; si tratta poco pi&ugrave; di una facciata, il tutto ha lo spessore di pochi metri. Ma il vero gioiello &eacute; a circa 10 Km ed &egrave; la fortezza di Amber, sede dell&#8217; antica capitale.

&nbsp;

**Particolarmente interessante in Rajasthan** &egrave; l&#8217;espressione musicale. Se non potete permettervi la permanenza nei lussuosissimi palazzi dei Maharaja, quasi tutti oggi adibiti ad hotel, non perdetevi almeno uno tra i numerosi mercati regionali del bestiame. Certo, cenare con la squisita cucina rajasthana, in un palazzo da mille e una notte al ritmo ed alle volute delle voci del deserto &egrave; un privilegio raro.Ma anche ascoltare gli appartenenti alla casta dei menestrelli, i Langas o i Manganyars, cantare le loro ballate epiche e romantiche tra i fuochi al tramonto e le trib&ugrave; di allevatori giunte per uno dei numerosi mercati del bestiame da tutta la regione &#45; celeberrimo quello di Pushkar&nbsp; di Kartika &#45; tra vesti sfarzose, elaborati e coloratissimi turbanti e spettacoli di marionette, &egrave; un&#8217;esperienza degna di Marco Polo.

&nbsp;

**Se&nbsp;preferite celebrazioni meno affollate** ma sempre suggestive, anzich&eacute; a Pushkar potreste andare nello stesso periodo a Keshorai Patan. Oppure ancora, se comunque troppo provati dalle folle, potreste disinteressarvi degli uomini e del mondo per un paio di giorni e ritirarvi a Ranakpur: un tempio jain grandioso, immerso nella giungla ed un hotel con tutti i comfort, vi riappacificheranno con entrambi.

&nbsp;

<u><strong>Ecco il video del Rajasthan:</strong></u>

&nbsp;



&nbsp;

<u><strong>E la fotogallery in HD</strong></u>

&nbsp;

&nbsp;