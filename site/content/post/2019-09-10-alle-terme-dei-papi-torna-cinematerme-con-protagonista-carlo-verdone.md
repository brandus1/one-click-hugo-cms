---
title: 'Alle Terme dei Papi torna Cinema&Terme con protagonista Carlo Verdone'
author: Redazione
type: post
date: 2019-09-10T07:46:43+00:00
url: /?p=11760
colormag_page_layout:
  - default_layout
categories:
  - VIAGGI
tags:
  - terme dei papi

---
<img decoding="async" loading="lazy" class="alignleft wp-image-11762 " src="https://progressonline.it/wp-content/uploads/2019/09/veduta-Terme-dei-Papi.jpeg" alt="" width="578" height="306" />Alle **Terme dei Papi** riparte una nuova stagione di _**Cinema&Terme**_, che giunge alla sua la terza edizione. Un&#8217;iniziativa di grande successo che nasce dalla collaborazione tra l’Associazione Culturale Factotum e le Terme dei Papi di Viterbo e rappresenta il connubio perfetto tra cultura e benessere.  
Sono a cadenza settimanale gli immancabili appuntamenti con il grande cinema, previsti tutti i venerdì fino al 27 settembre. Il format delle serate prevede l&#8217;accesso alla piscina dalle 20.30 sulle note della musica lounge a cura di JazzUp Festival, a seguire l&#8217;incontro con un ospite del film che sarà poi proiettato alle 21.30 mentre si viene cullati dalle calde acque della piscina monumentale delle Terme dei Papi.

“_Un&#8217;esperienza bellissima, che abbiamo fortemente voluto replicare_&#8221; ha dichiarato la Famiglia Sensi di Terme dei Papi. “_L&#8217;offerta che le Terme dei Papi vogliono proporre è proprio quella di abbinare la qualità del messaggio culturale all&#8217;importanza del benessere psico-fisico_.”  
Gli organizzatori di **_Cinema&Terme_** quest’anno hanno voluto dedicare l’intera rassegna ad uno dei più grandi attori e registi italiani: **Carlo Verdone**, che sarà l’ospite d’onore della serata del 13 settembre e che incontrerà il pubblico prima della proiezione del fild &#8220;_Il mio miglior nemico_&#8221; (2006). La rassegna regalerà poi al pubblico quattro occasioni di fruizione, dall&#8217;interno della monumentale piscina termale, di altrettante pellicole cinematografiche – scelte tra le migliori del regista romano.  
Sarà possibile accedere alla piscina dalle ore 20.30, godere dalle 21 del momento Lounge Music grazie a JazzUp Festival e alle 21.30 ascoltare l’incontro-intervista prima della proiezione.

L&#8217;ingresso alla piscina comprensivo della proiezione del film avrà un costo di 20 euro. Da quest’anno sarà possibile acquistare il biglietto anche in prevendita (15 giorni prima di ogni evento) sul sito web delle Terme dei Papi www.termedeipapi.it o direttamente alla cassa la sera stessa dell’evento.  
Segui Cinema&Terme su Facebook