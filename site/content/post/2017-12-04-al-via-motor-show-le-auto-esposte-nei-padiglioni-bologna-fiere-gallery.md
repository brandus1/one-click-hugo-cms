---
title: 'Al via il Motor Show: le auto esposte nei padiglioni di Bologna Fiere (Gallery)'
author: Redazione
type: post
date: 2017-12-04T09:26:49+00:00
url: /?p=7359
colormag_page_layout:
  - default_layout
categories:
  - AUTO
  - SLIDE
tags:
  - anteprime motor show
  - auto Motor Show
  - Motor Show
  - Motor Show Bologna
  - MotorShow
  - novità motor show

---
<img decoding="async" loading="lazy" class=" wp-image-7360 alignleft" src="https://progressonline.it/wp-content/uploads/2017/12/20171201_125802-300x169.jpg" alt="" width="399" height="236" />Ha aperto ufficialmente i battenti la 41esima edizione del **Motor Show**. Presso i padiglioni di **Bologna Fiere** auto e moto di ogni epoca protagoniste fino al prossimo 10 dicembre. **Presenti le novità per il nuovo anno** dei maggiori marchi di 4 e 2 ruote, ma grande spazio anche alle **auto d’epoca** (sia da corsa che da strada) e al tuning. Dopo i 200000 visitatori dello scorso anno ci si attende un altro successo di pubblico all’interno della mostra che mette una di fianco all’altra le auto delle più importanti case del mondo. C’era grande attesa per le novità che ci aspettano per il 2018: **Alfa, Jeep, Fiat, Maserati, Citroen** e molti altri marchi hanno svelato alcuni dei modelli che infiammeranno il mercato nella prossima stagione. Auto nuove e per tutte le tasche o quasi, considerando che modelli come la Quattro Porte GranLusso di Maserati supereranno le. 130.000 euro di listino (auto, per gli interessati, già ordinabile con attesa di consegna di 90 giorni).

Alfa Romeo protagonista, tra le altre auto esposte, con l’attesissima **Spider 4c**; la super sportiva con monoscocca in fibra di carbonio in grado di passare da 0 a 100 in 4,5 secondi. Presente anche il primo Suv del brand, chiamato **Stelvio Executive**, dal motore 2.2 TD, cambio automatico ed 8 marce.

Minisuv anche per **Citroen** che espone il suo **C3 Aircross**, modello da circa 28000 euro che incarna prestazioni, design e tecnologia al<img decoding="async" loading="lazy" class="alignnone size-medium wp-image-7375 alignright" src="https://progressonline.it/wp-content/uploads/2017/12/IMG-0069-e1512378994494-225x300.jpg" alt="" width="225" height="300" /> suo interno.

Non potevano mancare le supercar con **Bentley, McLaren e Ferrari** che, oltre alla SF70H (la monoposto da Formula 1) espone anche la **Portofino**. Un “assaggio” poi di quello che si vedrà a Roma all’interno dei Padiglioni di Bologna Fiere: in mostre infatti la macchina di Formula E (campionato mondiale di auto elettriche) della DS, casa automobilistica che sarà in gara il prossimo 14 aprile per le vie di Roma nel primo Gran Premio della Capitale.

Queste erano solamente una piccolissima parte delle auto che tutti i visitatori potranno ammirare al Motor Show bolognese. Per scoprire tutti i modelli, passati, presenti e futuri, vi basterà recarvi nel capoluogo della MotorValley. In programma anche numerosi eventi tra corse ed esibizioni. In gara sia macchine storiche che moderne, tra drift e prove di velocità pronte ad infiammare gli spettatori presenti alla rassegna bolognese.

Per info visitate il [sito internet][1] dell&#8217;evento.

Intanto qui di seguito una **galleria** con alcune auto esposte.

 [1]: https://motorshow.it/it/