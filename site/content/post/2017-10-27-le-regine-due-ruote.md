---
title: Le regine a due ruote protagoniste ad Eicma 2017
author: Redazione
type: post
date: 2017-10-27T14:09:52+00:00
url: /?p=6991
colormag_page_layout:
  - default_layout
categories:
  - ATTUALITÀ
tags:
  - Eicma
  - Eicma 2017
  - moto

---
_<img decoding="async" loading="lazy" class="size-full wp-image-7002 alignleft" src="https://progressonline.it/wp-content/uploads/2017/10/eicma.png" alt="" width="253" height="199" />Si scaldano i motori in vista dell’Esposizione Internazionale di Ciclo Motociclo e Accessori che giunge alla sua 75esima edizione. A scendere in pista, a Milano dal 7 al 12 novembre, oltre 150 anteprime mondiali_

L’immancabile **appuntamento** autunnale e l&#8217;occasione **d’incontro**** **per migliaia  di **amanti**** **di **motocicli** e **biciclette,** si appresta, con l’edizione 2017, a invadere anche l’area cittadina con il palinsesto della ‘**Settimana della Moto’:** un progetto di eventi, attività, spettacoli e performance su due ruote.

Così quest’anno, come non mai, Eicma diviene l’appuntamento per eccellenza che permette di vedere e toccare dal vivo le principali novità internazionali dei maggiori brand a due ruote.

<img decoding="async" loading="lazy" class="size-medium wp-image-7004 alignright" src="https://progressonline.it/wp-content/uploads/2017/10/2017-Triumph-Bonneville-Bobber-First-Look-2-300x200.jpg" alt="" width="300" height="200" /> Passando al succo dell&#8217;esposizione, tra le molte novità delle case motociclistiche troviamo il ritorno in grande stile della **Bonneville Bobber Black**, la Triumph &#8211; che ha fatto registrare le vendite più rapide nei 115 anni di storia Triumph &#8211; si rifà il look scegliendo il nero: più aggressiva, dark e potente del precedente modello. Molto apprezzata dai motociclisti per il suo stile di guida da hot rod e le sue linee hardtail minimaliste ed elaborate per la massima potenza.

Vediamo allora sotto la carena: la Bonneville Bobber Black è equipaggiata con l’ormai famoso motore bicilindrico parallelo High Torque da 1200 cc con caratteristico intervallo di accensione a 270° e un’apposita messa a punto Bobber per erogare coppia e potenza da record per la categoria fin dai bassi regimi: coppia massima di 106 Nm a 4.000 giri/min e potenza massima di 77 CV a 6.100 giri/min.

Con questo modello Triumph alza l’asticella delle prestazioni grazie a una guida entusiasmante resa sicura anche dall’eccellente impianto frenante equipaggiato di un doppio disco anteriore da 310 mm con pinze Brembo. Disponibile in due varianti di colore: nel classico Jet Black o in Matt Jet Black, più moderno ed elegante mentre l’anteriore è stato impreziosito dal nuovo faro multifunzionale a LED da cinque pollici e a livello di tecnologia di supporto e comodità di viaggio è stato inserito, per i lunghi viaggi, il cruise control di serie, azionabile comodamente con un solo pulsante perfettamente integrato nel blocchetto sinistro del manubrio. A coronamento di questi integrazioni sono state riprese le tecnologie più avanzate tecnologicamente e (sapientemente) inserite nella linea minimalista della moto: le modalità di guida Road e Rain, capaci di fornire sempre la massima potenza, e il controllo di trazione per una sicurezza e un controllo impareggiabili.

Il prestigioso marchio Ducati porta tra le sue novità la **X Diavel 2018**, lanciata a settembre, che si distingue per le sue linee rinnovate un profilo con luce diurna sul faro anteriore inconfondibile e una versione con un colore unico: l’Iceberg White”, un raffinato bianco ghiaccio con l’usuale “stripe” centrale su serbatoio e parafango anteriore. I cambiamenti più importanti portati dalla Rossa sono le modifiche del setup delle sospensioni, per migliorare il comfort di pilota e passeggero e l’aggiornamento tecnico ed estetico del modello.

L’americanissima Harley Davidson decide di sfoggiare alla Fiera i suoi 8 nuovissimi modelli: tra i quali emergono l’**Heritage Classic**, il **Low Rider** e **Fat Boy**. La Heritage Classic è l’omaggio al fascino cromato degli anni &#8217;50 e alla potenza e maestosità di quegli anni. La nuova Heritage si presenta con un telaio più leggero e rigido rispetto ai precedenti modelli e con un look hard tail di altri tempi permette una esperienza di guida che richiama lo stile passato pur con elementi moderni. Il motore è potente e fluido &#8211; da 1.750 cc o 1.900 cc – capace di una risposta rapida in accelerazione nonostante gli oltre 300 kg, il rombo è inconfondibile.

<img decoding="async" loading="lazy" class="wp-image-7001 size-medium alignleft" src="https://progressonline.it/wp-content/uploads/2017/10/agusta-hamilton-300x279.jpg" alt="" width="300" height="279" /> 

La regina di Eicma è certamente lei: l’italiana **MV Agusta F4 LH44**. Questa “moto” &#8211; definirla tale diventa infatti riduttivo &#8211; nasce dal binomio Lewis Hamilton e MV Agusta (già testato con la Dragster RR LH): la personalizzazione che ha dato vita alla F4 LH44 si è basata su un confronto continuo e diretto tra il campione britannico di Formula Uno e l’atelier CRC.

La F4 LH44 è stata sviluppata sulla base della F4 RC, moto derivata direttamente dalla Superbike del Reparto Corse MV Agusta e dispone di 212 cv con il kit ‘terminale di scarico in titanio e la centralina dedicata’. Oltre alla potenza, tra le particolarità che emergono sulla F4 LH44 c’è la colorazione rossa, su cui il confronto con Lewis Hamilton è stato intenso e ricco di spunti; il risultato è l’uso di una tecnica esclusiva e pregiata che impiega vernici a inchiostro e non le tradizionali basi cromatiche.

Questo fulmine sarà disponibile solo in 44 esemplari.

**Non solo moto&#8230;**

Ma **Eicma** non si distingue solo per le ultime novità a due ruote con motore: quest’anno infatti trova ancora più spazio l’area dedicata al ciclo. Considerato il crescente gradimento dell’area E-Bike, anche l’edizione di quest’anno si avvale dell’accordo con **BikeUP**, il creatore del primo festival europeo interamente incentrato sulle e-bike.

La filosofia e il pensiero della Fiera Eicma rivela che solo tramite l’esperienza diretta si può apprezzare a 360° le qualità delle biciclette elettriche, per questo verrà allestita una pista, esterna, lunga 1.000 metri e con una pendenza costante dell&#8217;8%. Tutti potranno provare i nuovi modelli e anche i più scettici potranno testare di persona i benefici della pedalata assistita.

Anche se, a dire il vero, gli scettici sono ormai una categoria in estinzione: in Italia, infatti, si contano numeri da capogiro. La mobilità elettrica vanta una crescita a 3 cifre che evidenzia il trend e l’interesse verso il mondo elettrico dei cicli: durante il 2016 sono state vendute oltre 124.000 e-bike (+120% rispetto al 2015) con specifico interessamento verso le **E-Mountain Bike** (e-mtb), che rappresentano circa il 60% delle vendite.

Il successo dell’E-Bike è poi testimoniato non solo dai precedenti dati, ma anche dai numerosi espositori &#8211; italiani e stranieri &#8211; che non sono voluti mancare all’Esposizione Internazionale e che si sono resi protagonisti di numerose novità.

Tra queste a livello pratico e tecnologico spicca la batteria montata sul manubrio, mentre tra le presenze troviamo la prima fabbrica italiana progettata per produrre e-bike (FIVE) oltre all’interessante primo esemplare di e-bike – frutto della ricerca universitaria italiana – che si ricarica in completa autonomia.