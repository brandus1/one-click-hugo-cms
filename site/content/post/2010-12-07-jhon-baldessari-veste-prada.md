---
title: Jhon Baldessari veste prada
author: Redazione
type: post
date: 2010-12-06T23:00:00+00:00
url: /?p=2280
post_views_count:
  - 10
  - 10
categories:
  - CULTURA E SPETTACOLO

---
Nove sculture in resina e acciaio di 4 metri e mezzo, scintillanti grazie al sottile strato bronzeo di cui sono rivestite, e ispirate all&rsquo;immaginario dello scultore svizzero Alberto Giacometti. Nove manichini monumentali, fuori scala, cos&igrave; alti da portare all&rsquo;estremo la natura sparuta dei loro corpi. &ldquo;The Giacometti Variations&rdquo; &egrave; un&rsquo;installazione concepita appositamente per gli spazi espositivi della Fondazione Prada di via Fogazzaro a Milano. Si tratta di un progetto inedito del californiano John Baldessari, artista di primo piano dell&rsquo;arte concettuale americana, e a cura del critico d&rsquo;arte genovese Germano Celant, fruibile gratuitamente fino al 26 dicembre. Collocate in fila tra le colonne e sotto gli archi dello spazio espositivo, le sculture danno l&rsquo;idea di una sfilata di moda. In questo modo, ispirandosi alla &ldquo;(Petite) Danseuse de quatorze ans&rdquo; di Edgard Degas, dove nell&rsquo;originale la statua in bronzo presentava un corpetto di tessuto e il tut&ugrave; di tulle bianco, ogni figura di &ldquo;The Giacometti Variations&rdquo; &egrave; abbigliata con vestiti e oggetti disegnati dall&rsquo;artista di National City. I look sono ispirati ad archetipi che trovano le loro origini nell&rsquo;immaginario nutrito dall&rsquo;intreccio tra cinema e moda, ma anche dalla contaminazione tra il nuovo in arte e l&rsquo;update del messaggio trasmesso dalle merci e dalla pubblicit&agrave;. Cos&igrave; si passa dal fiocco in duchesse rosa acceso, rivisitazione ironica del glamour hollywoodiano degli anni &rsquo;50 di Marylin Monroe, alle trecce di Raperonzolo, dal rogo della martire Giovanna d&rsquo;Arco, alle scarpette rosse di Dorothy nel &ldquo;Mago di Oz&rdquo;, dalla crinolina ottocentesca di &ldquo;Via col vento&rdquo; al trench di Humphrey Bogart di &ldquo;Casablanca&rdquo;. Nel contempo l&rsquo;artista tiene conto della rapidit&agrave; fluida con la quale si consumano le immagini e le tendenze del vestire e del rivestire, per cui tale processo, nel corso della mostra, viene riflesso nei cambi di d&eacute;cor delle statue. Nascono cos&igrave; 18 look complessivi presentati a rotazione: dal 29 ottobre al 15 novembre, dal 16 novembre al 6 dicembre e dal 7 al 26 dicembre. &laquo;Ho sempre voluto fare quadri e sculture alti &ndash; ha affermato Baldessari &ndash;. Ho avuto poche opportunit&agrave; poich&eacute; la maggior parte delle gallerie hanno muri la cui altezza rispecchia quella delle case dei collezionisti. Alcuni anni fa sono stato invitato ad esporre presso l&rsquo;Haus der Kunst a Monaco di Baviera. Dato che l&rsquo;ingresso l&igrave; &egrave; estremamente alto, ho cominciato a pensare a lavori alti che potessero catturarne lo spazio. Una delle mie idee era quella che ho proposto alla Fondazione Prada. Il mio progetto &egrave; di allungare le sculture in piedi di Giacometti e vestirle con abiti&raquo;. L&rsquo;effetto? Affascinante, monumentale. Un perfetto connubio fra arte e moda.

**Stefano Sabella**

**INFO MOSTRA**  
Titolo: &ldquo;The Giacometti Variations&rdquo;  
Date: Fino al 26 dicembre 2010  
Dove: Fondazione Prada, via Fogazzaro 36, Milano  
Orario: da marted&igrave; a domenica ore 11-20. Luned&igrave; chiuso.  
Ingresso: Libero  
Tel.: 02.54.19.22.30  
Web: www.fondazioneprada.org  
&nbsp;