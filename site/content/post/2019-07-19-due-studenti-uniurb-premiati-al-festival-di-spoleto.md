---
title: Due studenti Uniurb premiati al Festival di Spoleto
author: Redazione
type: post
date: 2019-07-19T12:33:03+00:00
url: /?p=11608
colormag_page_layout:
  - default_layout
categories:
  - DAL WEB
tags:
  - Associazione Paolo Ettorre
  - concorso
  - pubblicità
  - Socially Correct
  - Urbino

---
<div>
  <p>
    <i>Il concorso, Socially Correct, che si avvale della collaborazione di una delle agenzie pubblicitarie più importanti al mondo, ha riconosciuto l&#8217;efficacia della campagna ideata da Alessandro Bongermino e Chiara Fasolino.</i>
  </p>
  
  <p>
    Alessandro Bongermino e Chiara Fasolino, studenti del corso di laurea in <i>Comunicazione e Pubblicità per le Organizzazioni</i> (CPO) dell&#8217;<b>Università di Urbino</b>, sono i vincitori del <i>Premio Socially Correct</i>, dedicato alla comunicazione sociale.
  </p>
  
  <p>
    <figure id="attachment_11609" aria-describedby="caption-attachment-11609" style="width: 498px" class="wp-caption alignleft"><img decoding="async" loading="lazy" class="wp-image-11609 " src="https://progressonline.it/wp-content/uploads/2019/07/Nella-foto-Bongermino-Fasolino-Livi.-Foto-Maria-Laura-Antonelli_AGF-1024x683.jpg" alt="" width="498" height="332" /><figcaption id="caption-attachment-11609" class="wp-caption-text">Nella foto i vincitori del Concorso Alessandro Bongermino ( Art Director ) e Chiara Fasolino (Copywriter ) , Marco Livi ( Copywriter ) docente di Creativita&#8217; Pubblicitaria</figcaption></figure>
  </p>
  
  <p>
    Il contest, a cura dell&#8217;Associazione <b>Paolo Ettorre &#8211; Socially Correct </b>in collaborazione con il <b>Ministero della Salute</b> e <b>Saatchi & Saatchi</b>, tra le più importanti agenzie pubblicitarie al mondo, si è svolto nell&#8217;ambito del <b>Festival Dei Due Mondi di Spoleto</b>, giunto alla 62^ edizione.
  </p>
  
  <p>
    Il progetto, dal titolo <i>Azzardopatia. Quando in gioco c&#8217;è la vita</i>, guidato dal professor <b>Marco Livi</b>, docente di Creatività Pubblicitaria presso la Carlo Bo, riguarda le ripercussioni famigliari e sociali del disturbo da gioco d&#8217;azzardo.
  </p>
</div>

<div>
  L&#8217;immagine utilizzata per la campagna pubblicitaria &#8211; ha spiegato sul <a href="https://blogcpo.wordpress.com/2019/07/15/premio-socially-correct-il-frutto-di-credere-in-se-stessi/" target="_blank" rel="noopener noreferrer" data-saferedirecturl="https://www.google.com/url?q=https://blogcpo.wordpress.com/2019/07/15/premio-socially-correct-il-frutto-di-credere-in-se-stessi/&source=gmail&ust=1563618809710000&usg=AFQjCNGsWFVgsLK6n7V_2hopOeUHhXtMLw">blog del corso di laurea</a> <b>Alessandro Bongermino</b>, art director del progetto ideato insieme a <b>Chiara Fasolino</b>, copywriter &#8211; è &#8220;l&#8217;istantanea di una famiglia nel giardino di casa: la donna/moglie, il bambino/figlio e la casa nella foto risultano “grattati” come i simboli di una comune schedina; sotto le figure grattate, compare la scritta “non hai vinto ritenta”, a simboleggiare che il soggetto, mentre spende il suo tempo a giocare, sta perdendo quanto ha di più prezioso&#8221;.
</div>

<div>
  <p>
    A seguire la premiazione, che si è tenuta lo scorso 12 luglio, sono stati gli interventi di Claudio D&#8217;Amario, direttore generale della Direzione della Prevenzione Sanitaria (Ministero della Salute), di Roberto Macchetto, psicanalista e della sociologa Marina d&#8217;Amato.
  </p>
  
  <p>
    &#8220;<em>È importante riconoscere</em> &#8211;  commenta nel blog del corso universitario Chiara Fasolino &#8211; <em>come un’agenzia-icona dell’Advertising, riconosciuta tra le più importanti a livello mondiale, si faccia patrocinatrice di un’iniziativa meritocratica, che premia giovani in tutta Italia per la realizzazione concreta di progetti, permettendo loro di inserirsi – ancora nel corso della loro carriera universitaria – all’interno di un’importante realtà lavorativa, dando loro la possibilità di far parte di un team di esperti, di acquisire esperienza e dare il meglio di se stessi nel concretizzare una passione</em>&#8220;.
  </p>
</div>