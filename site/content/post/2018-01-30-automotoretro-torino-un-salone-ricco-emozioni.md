---
title: 'Automotoretrò: a Torino un salone ricco di emozioni'
author: Redazione
type: post
date: 2018-01-30T13:26:10+00:00
url: /?p=7825
colormag_page_layout:
  - default_layout
categories:
  - AUTO
tags:
  - "auto d'epoca Torino"
  - Automotoretrò
  - automotoretrò torino
  - eventi Torino
  - "mostra auto d'epoca"
  - "mostra auto d'epoca Torino"

---
<img decoding="async" loading="lazy" class=" wp-image-7826 alignleft" src="https://progressonline.it/wp-content/uploads/2018/01/automotoretro-2018-300x212.jpg" alt="" width="374" height="268" />**Era il 1983 quando si svolse la prima edizione e lo scopo, allora come oggi, era quello di mostrare al pubblico i migliori modelli di auto, moto e barche d’epoca** così da trasmettere la cultura dei motori ai visitatori e incoraggiare il collezionismo privato; un contribuito che ha visto crescere i soci ASI (Automotoclub Storico Italiano) da poche centinaia a quasi 110.000, con oltre 130.000 auto e 45.000 moto certificate.

**Automotoretrò** dopo il grande successo dell’edizione 2017 che ha coinvolto oltre 65.000 visitatori, più di 1.200 espositori, 14 case automobilistiche e 300 piloti, torna – dall’1 al 4 febbraio – con una 36esima edizione arricchita di un giorno e con la proposta di anniversari illustri e personaggi famosi.

Ma procediamo con ordine, il luogo in cui le auto potranno essere ammirate conta un’area di 100.000 mq, il che prova la forza dell’evento e la voglia di lasciare il giusto spazio ai nomi storici dell’automobilismo e del motociclismo internazionale. **I quattro padiglioni di Automotoretrò permetteranno, dunque, di vivere un&#8217;esperienza indimenticabile**: oltre 1.000 mq del Padiglione 2 saranno dedicati alle moto, mentre il modellismo si riunirà al settore ricambi nel Padiglione 3, formando un&#8217;unica grande mostra-scambio. Chi ama le ormai tradizionali aree di settore, può trovare svago nei settori di ricambi e accessori, nell&#8217;editoria specializzata e nel vastissimo settore dell&#8217;automobilia, che raggruppa quel mondo di oggetti di ogni genere “in orbita” intorno al collezionismo automotoristico.<img decoding="async" loading="lazy" class=" wp-image-7827 alignright" src="https://progressonline.it/wp-content/uploads/2018/01/automotoretro-torino-lingotto-fiere-3-5-febbraio-2017_ruoteclassiche_3-300x200.jpg" alt="" width="376" height="266" />

**Per i più sportivi, la parte esterna disporrà di alcune piste che ospiteranno delle esibizioni**, mentre nel grande padiglione dell&#8217;Oval sarà possibile trovare scuderie di rally e officine per le personalizzazioni così da poter incrementarne le prestazioni o migliorare l’estetica.

Un Salone che dimostra così di essere in continua evoluzione ed espansione, come spiega l’ideatore e organizzatore di Automotoretrò Beppe Gianoglio: «Forti del successo degli ultimi anni, l’obiettivo per l’edizione 2018 è quello di raggiungere e superare quota 70.000 visitatori, proponendo un vero e proprio viaggio nel mondo dei motori a 360 gradi e dando la possibilità ad appassionati provenienti dall&#8217;Italia e dall&#8217;Europa di trovare il ricambio mancante o il modellino che completa la collezione, ma anche provare dal vivo l’adrenalina delle gare in pista».

<!--nextpage-->

<img decoding="async" loading="lazy" class=" wp-image-7828 alignleft" src="https://progressonline.it/wp-content/uploads/2018/01/automotoretrò-2017-1-300x176.jpg" alt="" width="407" height="270" /> Tutto questo sarà reso possibile anche grazie alla realtà aumentata **“101 Cars”**, ovvero un museo virtuale di 101 vetture che hanno segnato la storia dell’industria automobilistica e del mondo delle corse. Le riprese sferiche saranno dunque – nel vero senso della parola – a 360° e consentiranno di navigare all’interno di ogni scheda dove si potrà selezionare il percorso e i contenuti desiderati tramite il comando dato dai movimenti della testa e degli occhi.

In occasione del lancio di questo progetto, presentato sul palcoscenico di Automotoretrò e Automotoracing, saranno presenti: Marco Lucchinelli, da poco incluso nella Hall of Fame delle MotoGP Legends, e la Suzuki 500 con cui vinse il Mondiale del 1981; Alex Caffi con la monoposto F1 della scuderia Ensign che lo ha visto dominare il Gran Premio Storico di Montecarlo nel 2016 e il pilota di rally Piero Liatti, vincitore a Montecarlo nel 1997 con la Subaru Impreza WRC.

Tra le vetture che hanno fatto la storia del design, **auto del secolo scorso spiccano Citroen 2CV e Land Rover**, che quest’anno spengono entrambe 70 candeline. I due brand, in attesa delle date per i festeggiamenti ufficiali, inizieranno a rendere omaggio ai loro prodotti: Land Rover nei giorni della manifestazione ha deciso di allestire uno spazio espositivo e un’area di test drive. Barriere, dossi, ponti e ostacoli saranno alla mercé del 4&#215;4 più amato di sempre.

La 2CV sarà invece protagonista di una rassegna dedicata, qui i visitatori potranno ammirarla nelle numerose versioni prodotte nell’arco dei suoi 42 anni di vita, dal 1948 al 1990.

**La novità di quest’anno è “101 Cars”: il museo virtuale interattivo ‘visitabile’ attraverso una esperienza immersiva a 360** **̊**

[**www.automotoretro.it**][1]

 [1]: https://www.automotoretro.it/