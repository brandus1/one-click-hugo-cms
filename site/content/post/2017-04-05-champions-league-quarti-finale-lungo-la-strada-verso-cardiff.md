---
title: Champions League. Quarti di finale lungo la strada verso Cardiff
author: Redazione
type: post
date: 2017-04-05T10:12:06+00:00
url: /?p=5833
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_3";}'
  - 'a:1:{s:16:"td_post_template";s:17:"single_template_3";}'
post_views_count:
  - 54
  - 54
categories:
  - CULTURA E SPETTACOLO
tags:
  - appuntamenti
  - aprile 2017
  - calcio
  - Champions League
  - Europa
  - news
  - sport

---
Le magnifiche otto: le migliori squadre d&#8217;Europa si affrontano nei quarti di finale della Uefa Champions League, il trofeo continentale per club più prestigioso. Emozioni e adrenalina assicurate con un unico obiettivo comune: vincere

E alla fine sono rimaste in otto, le squadre che si contenderanno i quarti di finale della “Coppa dalle grandi orecchie”. Per Atletico Madrid, Bayern Monaco, Barcellona, Borussia Dortmund, Juventus, Leicester, Monaco e Real Madrid, il sogno porta un nome, una data e un luogo ben precisi: la finale del 3 giugno 2017 al Millennium Stadium di Cardiff, Galles.

La Champions è sempre la Champions e continua a regalare emozioni infinite agli amanti del calcio di tutto il mondo: dallo storico 6 – 1, risultato con cui il Barcellona ha sconfitto il PSG nella gara di ritorno ribaltando il 4 – 0 dell&#8217;andata, il passaggio del Leicester alla sua prima assoluta in Europa e la vittoria del Monaco sui ricchissimi Citizen del Manchester City di Guardiola, hanno il sapore di imprese epiche assolute.

Anche questa edizione parla quasi esclusivamente spagnolo: sono tre su quattro le squadre iberiche che hanno raggiunto la qualificazione: Atletico Madrid, Barcellona e i campioni in carica del Real Madrid che nel sorteggio del 17 marzo di Nyon, dove ha sede il quartier generale del Uefa, ha pescato la corazzata Bayern Monaco. È senza dubbio questa la super sfida più attesa dei quarti di finale con l&#8217;allievo Zidane che sfida il maestro Carlo Ancelotti: il “leader calmo” capace di vincere ovunque sia andato.

Juventus: la volta buona? È quello che si chiedono, o meglio si augurano, i milioni di tifosi in Italia e nel mondo che, con la Champions League hanno più di un conto in sospeso. I bianconeri sono la squadra che ha perso più finali: ben sei, nel 1973 (Ajax), 1983 (Amburgo), 1997 (B. Dortmund), 1998 (Real Madrid), 2003 (Milan) e ultima, quella del 2015 contro il Barcellona di Luis Enrique. Saranno proprio i catalani i prossimi avversari dei campioni d&#8217;Italia, in cerca di una rivincita dopo il 3 – 1 di Berlino di due anni fa. Da quel 6 giugno 2015, moltissime cose sono cambiate in casa Juve: dopo i pesanti addii di Pirlo, Tezev, Vidal, Pogba e Morata, la Vecchia Signora si appresta a sfidare i blaugrana con una formazione e un modulo completamente rivisitati rispondendo al trio delle meraviglie Messi – Neymar e Suarez con un tridente altrettanto esplosivo: Higuain, Dybala e Mandzukic.

Orgoglio Made in Italy. La Juventus di Massimiliano Allegri è l&#8217;unica squadra italiana superstite in Europa, dopo le sconfitte del Napoli in Champions e della Roma eliminata in Europa League per mano del Lione e vanta oltre al primato in classifica nella Serie A, il primo posto nel Ranking Uefa. La doppia sfida con il Barcellona avrà luogo martedì 11 aprile con l&#8217;andata allo Juventus Stadium e il ritorno previsto per mercoledì 19 al Camp Nou.

Le altre sfide:  
Borussia Dortund – Monaco: A 11 Aprile / R 19 Aprile  
Atletico Madrid – Leicester: A 12 Aprile / R 18 Aprile  
Bayern Monaco – Real Madrid A 12 Aprile / R 18 Aprile

Davide Zaccaretti ([@Dav_Zac][1])

 [1]: https://twitter.com/dav_zac