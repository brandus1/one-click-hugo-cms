---
title: 'Coach Phil Jackson alla Festa del Cinema di Roma: “Con i film ho motivato i miei campioni”'
author: Redazione
type: post
date: 2017-10-29T10:22:50+00:00
url: /?p=7009
colormag_page_layout:
  - default_layout
categories:
  - CULTURA E SPETTACOLO
  - SLIDE
tags:
  - Festa del Cinema
  - Festa del Cinema di Roma
  - Phil Jackson
  - Phil Jackson a Roma
  - Phil Jackson Festa del Cinema Roma
  - Phil Jackson Roma

---
<img decoding="async" loading="lazy" class="alignnone size-medium wp-image-7010 alignleft" src="https://progressonline.it/wp-content/uploads/2017/10/20171028_161423-e1509270707746-225x300.jpg" alt="" width="225" height="300" />Tra uno spezzone di _Pulp Fiction_ ed una clip di _Chinatown_, tra una battuta di Paul Newman in _Hoosiers_ ed i pugni di De Niro in _Toro Scatenato_. **Phil Jackson**, storico coach di basket e nella Hall of Fame della Nba, **è stato ospite alla Festa del Cinema di Roma** e nel suo intervento ha mescolato basket e film, spiegando come la settima arte lo abbia aiutato a motivare i suoi giocatori negli spogliatoi prima delle partite.

Coach Jakson, 2,03 metri d&#8217;altezza e 13 campionati Nba vinti (2 da giocatore, 11 da tecnico), sabato **ha presentato al pubblico che assisteva al suo intervento vari spezzoni di film da lui personalmente scelti per mostrare come in uno sport come il basket ci vogliano virtù e valori spesso mostrati sul grande schermo**. Ecco allora che il Jacke La Motta di De Niro incarna la forza e la determinazione che non sostengono solamente uno sportivo, ma qualsiasi persona, il Gene Hackman coach in Hoosiers instaura con i giocatori un&#8217;empatia decisiva ad alti livelli, costruendo nel pre partita una situazione in cui si inietta una forte auto consapevolezza in quelli che andranno in campo.

Coach Jackson si è specializzato nella tecnica di taglio e montaggio video per mostrare ai suoi campioni (tra i quali si annovera gente come Michael Jordan e Kobe Bryant) **i valori che ci vogliono per giungere a grandi traguardi**, per motivare i giocatori a dare sempre tutto sul parquet.  
&#8220;_Ho usato scene tratte dal Mago di Oz per mostrare ai miei giocatori per infondere ai miei giocatori una precisa mentalità: cioè che Cuore, Cervello e Coraggio sono le virtù fondamentali per affrontare i più grandi avversari_&#8221; ha detto il coach durante l&#8217;intervento di Roma.

**Phil Jackson ha reinventato nel corso della sua carriera il ruolo dell’allenatore**, ricorrendo a pratiche come la meditazione e la psicologia motivazionale, sfruttando elementi come le tradizioni dei nativi americani o la filosofia per far emergere il meglio dai suoi giocatori, nell’ottica di costruire squadre compatte e orientate al risultato.

Film, basket e psicologia, ma anche un&#8217;analisi sulla società contemporanea sempre frettolosa, digitale ed impersonale. &#8220;_Ormai l&#8217;Iphone ci accompagna in tutte le fasi della vita quindi è importante spiegare come sia fondamentale staccarsi dalle distrazioni per recuperare il rapporto con noi stessi. Secondo me la forza più grande di ognuno di noi è il modo in cui la singola persona riesce ad essere riflessiva _&#8220;, una lezione più che un monito che Phil Jackson non solo ha dato ai più grandi cestisti della terra ma che è un insegnamento destinato a tutti noi.