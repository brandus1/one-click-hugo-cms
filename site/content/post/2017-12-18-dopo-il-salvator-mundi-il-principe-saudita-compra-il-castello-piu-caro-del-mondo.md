---
id: 7534
title: "Dopo il Salvator Mundi il principe saudita compra il castello pi\xF9 caro\
  \ del mondo"
author: Redazione
type: "post"
guid: http://progressonline.it/?p=7534
url: "/?p=7534"
colormag_page_layout:
- default_layout
categories: "['ATTUALITÀ', 'SLIDE']"
tags: "['Chateau Louis XIV', 'Chateau Louis XIV costo', 'Chateau Louis XIV prezzo', 'Chateau Louis XIV principe', 'Chateau Louis XIV sceicco']"
---

![](https://progressonline.it/wp-content/uploads/2017/12/salvator-mundi-300x188.jpeg)…Cosa farci di un quadro originale di Leonardo senza un adeguato contesto in cui poterlo esibire?  
Ce la immaginiamo così romanzata la “*preoccupazione*” di **Mohammed Bin Salman**, il miliardario principe che nelle ultime settimane è salito agli onori della cronaca per l’acquisto record del “Salvator Mundi”, il quadro attribuito a Leonardo venduto per oltre 450 milioni di dollari.

**Bin Salman** infatti ha effettuato di recente un’altra spesa record, proseguendo il suo shopping folle e senza freni. Il principe saudita fa suo anche lo “***Chateau Louis XIV***“, quello che la rivista Fortune ha valutato come “castello più caro del mondo”. Difficile, anzi impossibile, che l’erede di casa Saud possa esporre il Salvator Mundi all’interno della sua umile dimora (sarà infatti il Louvre la nuova casa del quadro), dopotutto sarebbe risultato anche anacronistico; considerando che il castello è ispirato alla Reggia di Versailles del Re Sole.![](https://progressonline.it/wp-content/uploads/2017/12/bin-salman-300x169.jpg)

Il realtà la proprietà è stata acquistata già nel 2015 ma al tempo non trapelò nessun nome circa il nuovo proprietario. L’unico indizio indicava un acquirente medio orientale, un profilo senza volto e nome che è però stato svelato oggi dal New York Times. **300 milioni di dollari**, questa la spesa del principe Bin Salman che ha fatto suo un castello costruito nel 2009 e che ripropone in chiave moderna lo stile architettonico del palazzo di Versailles.

Dopo i 450 milioni spesi per il Salvator Mundi e gli altrettanti sborsati per uno yatch da record, quale sarà il prossimo super acquisto del giovane principe saudita?