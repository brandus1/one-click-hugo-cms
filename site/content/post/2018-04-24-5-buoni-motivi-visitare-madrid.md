---
title: 5 buoni motivi per visitare Madrid
author: Redazione
type: post
date: 2018-04-24T13:44:47+00:00
url: /?p=8435
colormag_page_layout:
  - default_layout
categories:
  - VIAGGI
tags:
  - locali Madrid
  - Madrid
  - Madrid cosa vedere
  - madrid dove andare
  - parchi Madrid
  - turismo Madrid
  - vacanza a Madrid
  - viaggiare Madrid
  - viaggio a Madrid

---
<img decoding="async" loading="lazy" class=" wp-image-8437 alignleft" src="https://progressonline.it/wp-content/uploads/2018/04/parco-del-retiro-300x225.jpg" alt="" width="327" height="245" />Pianificare un viaggio non è sempre facile, specie quando si è indecisi sulla destinazione. Per questo motivo ho deciso di consigliarvene una io ed elencare **5 buoni motivi** per visitare&#8230;**Madrid**!

### **1. Rilassarsi al parco del Retiro**

A volte viaggiare può essere piuttosto stancante: prendere i mezzi, visitare i musei, camminare in lungo e in largo per la città, mangiare al volo ed arrivare la sera sfiniti senza la giusta energia per godersi la vita notturna. **In Spagna però potete prendervela con calma**, come dire, _take it easy (o forse meglio dire&#8230; &#8220;tómalo con calma&#8221;)_

Godetevi lo splendido **Parco del Retiro**, nel cuore di Madrid, passeggiando tra i viali alberati o facendo un giro in barca nel laghetto principale. Qui svetta, tra l&#8217;altro, il monumentale gruppo scultoreo dedicato ad Alfonso XII dove, soprattutto nei weekend, si possono incontrare musicisti e artisti di strada ad animare i pomeriggi madrileni.

Tra gli altri monumenti da non perdere nel parco: il **Palacio de Cristal,** in pieno stile vittoriano, bellissimo anche di notte, il **roseto** e il **Palazzo di Velazquez**, nel quale vengono allestite spesso esposizioni d&#8217;arte contemporanea.

Come raggiungerlo? Semplice, il parco è vicinissimo al Museo del Prado e ci si può comodamente arrivare da più punti della città (fermata della Metro Ibiza o Retiro), è **aperto tutti i giorni** e, cosa non meno importante, **l&#8217;ingresso è gratuito**. Insomma, è il luogo adatto per chiunque volesse prendersi qualche ora di relax nel polmone verde della città o fare una bella _siesta_ prima di rimettersi in marcia.

### 2**. Perdersi nel Mercado de San Miguel <img decoding="async" loading="lazy" class=" wp-image-8436 alignright" src="https://progressonline.it/wp-content/uploads/2018/04/mercado-de-san-miguel-300x225.jpg" alt="" width="324" height="243" />**

**Innovazione e tradizione** si fondono magicamente nel **Mercado de San Miguel**. Qui si rende omaggio alla cultura gastronomica in tutte le sue forme con prodotti freschi ogni giorno, alto controllo della qualità, degustazioni, seminari, consulenze alimentari e chi più ne ha più ne metta. Il tutto all&#8217;interno di una **struttura primonovecentesca in ferro e vetro**, in cui si può passeggiare o fare la spesa.

Negli ultimi anni questo spazio è diventato un luogo di ritrovo cittadino sia di giorno che di notte. Oltre al servizio al banco, molti negozianti si sono infatti attrezzati anche con tavoli per la consumazione, è stata inaugurata una libreria gastronomica, un fioraio, varie enoteche, vi si tengono inoltre spettacoli e presentazioni di prodotti _gourmet_. Ogni vostro desiderio culinario può essere esaudito! Certo non è propriamente economico, ma la qualità, si sa, ha un prezzo.  
<!--nextpage-->

###<img decoding="async" loading="lazy" class=" wp-image-8438 alignleft" src="https://progressonline.it/wp-content/uploads/2018/04/plaza-mayor-300x225.jpg" alt="" width="324" height="243" /> 3. Ripercorrere i luoghi storici

Prima fra tutti la grande **Plaza Mayor**, un tempo piazza del mercato, utilizzata anche per le corride e le esecuzioni pubbliche nel periodo dell&#8217;Inquisizione. Oggi vi si svolgono spesso concerti e festival. Subito dopo non si può non ricordare la **Puerta del Sol**, tra i luoghi più antichi della città, dove svetta la famosa **Statua dell&#8217;orso e del corbezzolo**. Da questa piazza si irradia inoltre la rete stradale di tutto il paese, ci troviamo quindi al **chilometro zero delle strade di Spagna**. (Inutile dire che è anche considerata il cuore della movida madrilena).

Il tour prosegue con la **casa di Miguel de Cervantes**, sommo autore del &#8220;Don Chisciotte della Mancia&#8221;. In realtà, va detto che alloggiò in più di una casa nel periodo trascorso nella capitale e nel resto della Spagna sono state riconosciute almeno altre tre case del romanziere spagnolo. E la lista potrebbe spingersi ancora oltre menzionando il **Tempio di Debod**, il Palazzo Reale e la Cattedrale dell&#8217;Almudena.

### 4. Immergersi nell&#8217;arte

<p style="text-align: justify;">
  Madrid offre alcune delle gallerie d&#8217;arte e dei musei più interessanti d&#8217;Europa, quelli che sì, anche se non siete degli appassionati, dovete visitare almeno una volta nella vita. In cima alla lista troviamo il <strong>Museo del Prado</strong>, nel quale sono conservate le maggiori opere dei pittori della scuola spagnola (Goya, El Greco, Velazquez), molte opere della scuola fiamminga-olandese (Rubens, van Dick, Bosch) e svariati artisti della scuola italiana (Botticelli, Caravaggio, Raffaello, Tiziano). <strong>Nel 2019 festeggerà i 200 anni dalla sua apertura</strong> e magari potreste cogliere l&#8217;occasione per visitarlo. Il biglietto costa 15€, ma se siete degli <strong>studenti</strong> potete entrare <strong>gratis fino ai 25 anni</strong>.
</p>

<p style="text-align: justify;">
  Imperdibile il <strong>Museo Reina Sofia</strong> che ospita opere d&#8217;arte moderna e contemporanea, tra cui <strong>&#8220;Guernica&#8221; di Picasso</strong> e una lunga serie di artisti che hanno segnato il secolo scorso: Dalì, Mirò. Kandinsky, Magritte e tanti altri ancora.
</p>

<p style="text-align: justify;">
  Chiude il cosiddetto &#8220;Triangolo d&#8217;Oro dell&#8217;Arte&#8221; il <strong>Museo Thyssen-Bornemisza</strong> che, in un certo senso, cerca di colmare i vuoti nella collezione dei due musei precedenti. Qui sono raccolti infatti molti <strong>capolavori impressionisti e post-impressionisti</strong>, oltre a numerose opere del Rinascimento e Barocco italiano. L&#8217;ingresso per gli studenti è gratuito!
</p>

### **5. Assaggiare la cucina tradizionale**

<p style="text-align: justify;">
  Ovunque andiate, gustare la cucina tipica resta sempre un valido motivo per viaggiare e conoscere nel profondo la cultura di un paese, o anche solo di una città. Della serie: &#8220;<strong>dimmi cosa mangi e ti dirò chi sei</strong>&#8220;.<img decoding="async" loading="lazy" class="size-medium wp-image-8439 alignright" src="https://progressonline.it/wp-content/uploads/2018/04/churros-y-chocolate-300x225.jpg" alt="" width="300" height="225" />
</p>

<p style="text-align: justify;">
  I <strong>churros</strong> sono un dolce tipico della tradizione, da mangiare ancora caldi con una bella spolverata di zucchero. Sono uno spuntino goloso che spesso a Madrid viene <strong>consumato a colazione</strong> o in un cartoccio come <em>street food</em>. Il modo migliore per degustare questi deliziosi bastoncini fritti resta però con la cioccolata calda, provare per credere!
</p>

<p style="text-align: justify;">
  Per chi preferisce il salato, la <strong>paella</strong> è sicuramente il piatto più conosciuto di tutta la Spagna ma non tutti sanno che ne esistono molte versioni diverse: di pesce, carne, verdure o mista per chi non vuole rinunciare a nulla! Negli anni è diventata una pietanza molto turistica ma vale la pena provarla, specialmente se è la vostra prima volta in terra iberica.
</p>

<p style="text-align: justify;">
  Che dire poi del gazpacho, del <strong>cocido madrileno</strong> fatto di ceci, vari tipi di carne e verdure o di un bicchiere rinfrescante di sangria? Tutti da provare.
</p>

<p style="text-align: right;">
  Dal blog di <a href="https://viaggiatriceindipendente.wordpress.com/">Viaggiatrice Indipendente</a>
</p>