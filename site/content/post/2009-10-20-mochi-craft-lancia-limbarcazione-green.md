---
id: 3440
title: Mochi Craft lancia l&#039;imbarcazione &quot;green&quot;
author: Redazione
type: "post"
guid: http://progressonline.it/2009/10/20/mochi-craft-lancia-limbarcazione-green/
url: "/?p=3440"
post_views_count:
- '15'
- '15'
categories: "['VIAGGI']"
tags: "['motori', 'navigatori', 'tecnologia', 'Usa']"
---

Un grande debutto sul mercato americano per il Long Range 23 Mochi Craft, che in occasione della 50esima edizione del Fort Lauderale International Boat Show, attraversa l’oceano. La celebre imbarcazione, la prima sopra i 20 metri a propulsione ibrida, capace di navigare in “Zero Emission Mode”, porta così anche negli Stati Uniti la sua “green revolution” e mostra al “nuovo mondo” la possibilità di combinare innovazione e tecnologia eco-friendly.

Ogni imbarcazione Mochi Craft è apprezzata per il sapiente mix di eleganza, design e tecnologia oltre che per la raffinatezza degli interni. La nuova imbarcazione è il frutto della collaborazione tra Norberto Ferretti e i progettisti Brunello Acampora dello studio Victory Design di Napoli per la linea Dolphin, e l’architetto Gianni Zuccon dello Studio Zuccon International Project di Roma.  
Il Long Range 23 è un’imbarcazione concepita per gli amanti delle crociere a lungo raggio e si presenta così come l’imbarcazione di grandi dimensioni a propulsione ibrida più evoluta nel panorama della nautica mondiale. È l’unica ad aver ottenuto dal RINA la certificazione “Green Star Clean Energy e Clean Propulsion”, il più severo standard di certificazione ambientale applicabile ad un’imbarcazione da diporto.

Quest’imbarcazione è un vero e proprio concentrato di tecnologia con due particolari innovazioni: il rivoluzionario sistema di propulsione ibrido “Zero Emission Mode”, che permette di scegliere le funzionalità più adatte alle esigenze del momento, come ad esempio navigare in aree incontaminate nel totale rispetto della natura, sostare in rada ad emissioni zero utilizzando tutte le funzioni elettriche dell’imbarcazione, entrare ed uscire in porto nel silenzio più assoluto e senza fumo. Non solo.

La carena trans-planante FER.WEY (Ferretti Wave Efficient Yacht) garantisce un’efficienza idrodinamica superiore ad altre carene e riduce il tipico rollio delle imbarcazioni dislocanti e migliora fino al 50% la stabilità statica di forma. Il Long Range 23 non sarà il solo protagonista: sarà possibile ammirare infatti il Dolphin 44 proposto con lo scafo corallo che ricorda il colore delle aragoste pescate dalle work-boat del New England negli anni ’50.

**A.F.**

[www.mochicraft-yacht.com](https://www.mochicraft-yacht.com)

(Nella foto il Long Range 23 Mochi Craft)