---
id: 6544
title: Come mettere in luce gli oltre 50 musei e attrazioni a Berlino? Semplice, illuminandoli
author: Redazione
type: "post"
guid: http://progressonline.it/?p=6544
url: "/?p=6544"
colormag_page_layout:
- default_layout
categories: "['CULTURA E SPETTACOLO']"
tags: "['Festival of Lights', 'lightseeing tours']"
---

![](https://progressonline.it/wp-content/uploads/2017/10/10646702765_e23e03328f_o-300x225.jpg)

Berlino, dal 6 al 15 ottobre, si presenta in veste luminosa grazie al Festival of Lights, che prevede la decorazione scenografica di oltre 50 musei e attrazioni tra i quali la porta di Brandeburgo, la Cattedrale e la torre della TV con illuminazioni, proiezioni, giochi di luce e fuochi d’artificio.  
La città si trasforma così in una gigantesca installazione a cielo aperto, con artisti e lighting designer da tutto il mondo che presentano le loro opere migliori, alzando di anno in anno l’asticella. All’autore della scenografia più bella e suggestiva, infatti, viene consegnato il Festival delle luci Award, riconoscimento che ha sempre più valore nel panorama internazionale.

Durante queste giornate è possibile visitare le attrazioni scegliendo uno dei tour speciali chiamati lightseeing tours dedicati al tema della luce; per i residenti e i turisti è possibile godere, da una prospettiva diversa, la vista degli edifici illuminati grazie ai divertenti servizi offerti dagli organizzatori.  
I mezzi di trasporto sono infatti in tema Festival, su strada è possibile viaggiare sull’autobus Light-Liner, via fiume sulla Light-Ship e a piedi tramite Light-Cruso o con il rickshaw Light-Velo.

Stefano Valentini