---
id: 3397
title: Al via la Giraglia Rolex Cup
author: Redazione
type: "post"
guid: http://progressonline.it/2009/06/15/al-via-la-giraglia-rolex-cup/
url: "/?p=3397"
post_views_count:
- '12'
- '12'
categories: "['VIAGGI']"
---

<font face="Tahoma, sans-serif"><font size="2">Un matrimonio Italia-Francia. Una delle regate più famose. È la Giraglia Rolex Cup, giunta ormai alla cinquantasettesima edizione. Una manifestazione firmata dallo Yacht Club Italiano in collaborazione con la Société Nautique de Saint- Tropez e lo Yacht Club de France e con la partnership di Rolex.</font></font>

<font face="Tahoma, sans-serif"><font size="2">Dal 13 al 20 giugno numerose imbarcazioni sfrecceranno sulle acque da St. Tropez a Genova. Una competizione esclusiva aperta agli yacht di lunghezza superiore ai 30 piedi suddivisi in diverse classi, che comprendono anche barche classiche.</font></font>

<font face="Tahoma, sans-serif"><font size="2">Tre giorni di regate costiere a St. Tropez, poi dal 17 giugno prenderà il via la prova d’altura di circa 245 miglia lungo il percorso St.Tropez-Ile du Levant-Giraglia-Genova con il traguardo nella sede dello Yacht Club Italiano. Una gara valida non solo per il prestigio ma anche per l’assegnazione del Trofeo d’Altura del Mediterraneo, insieme alle regate d’altura delle Regate Pirelli – Coppa Carlo Negri, disputata a Santa Margherita Ligure dal 30 aprile al 3 maggio scorsi, della Settimana dei Tre Golfi, terminata il 30 maggio), la Regata Palermo-Montecarlo, in calendario per il 18 agosto e della Rolex Middle Sea Race, prevista a la Valletta, Malta 17-24 ottobre. </font></font>

<font face="Tahoma, sans-serif"><font size="2">Giraglia Rolex Cup è ormai un appuntamento fisso per gli appassionati di nautica. Nata nel nel 1952 da un’idea di Beppe Croce, Presidente dello Yacht Club Italiano e di René Levainville, Presidente dello Yacht Club de France, vide la prima edizione nel luglio dell’anno seguente. Parteciparono ventidue barche che si sfidarono sul percorso Cannes - Giraglia – Sanremo.</font></font>

<font face="Tahoma, sans-serif"><font size="2">All’inizio la regata prevedeva due percorsi che si alternavano di edizione in edizione. Un anno le partivano da Cannes per arrivare a Sanremo, l’anno dopo viceversa, partivano dall’Italia per arrivare in Francia. Nel corso degli anni, poi, il porto di partenza o di arrivo in Francia è cambiato, ma è sempre rimasto immutato il numero delle miglia da percorrere. </font></font>

<font face="Tahoma, sans-serif"><font size="2">Da tredici anni la Giraglia, da molti considerata “il Fastnet del Mediterraneo”, si è arricchita con un importante partner ufficiale, la Rolex, ed ha avuto un tale impulso da diventare una delle più seguite e affollate e regate del Mediterraneo. Un evento ricco di fascino che riesce ad attirare in uno splendido scenario centinaia di imbarcazioni tra le più belle ed importanti della vela internazionale.</font></font>

<font face="Tahoma, sans-serif"><font size="2">**W.A.**</font></font>

[**www.rolex.com**](https://www.rolex.com)