---
id: 2751
title: Ballo di Marted  Grasso, grandi nomi all&#039;evento promosso da Alemanno
author: Redazione
type: "post"
guid: http://progressonline.it/2011/03/10/ballo-di-marted-grasso-grandi-nomi-allevento-promosso-da-alemanno/
url: "/?p=2751"
post_views_count:
- '6'
- '6'
categories: "['CULTURA E SPETTACOLO']"
---

**Per una particolare congiuntura,** quest’anno la festa della donna coincide con il Martedì Grasso, cioè con l’ultimo giorno del Carnevale. Un’occasione più unica che rara per festeggiare due ricorrenze assieme che in pochi si lasceranno scappare.

**Un’occasione straordinaria** che anche personaggi di spicco della politica romana (ma non solo) hanno colto al volo. Il **Sindaco di Roma Giovanni Alemanno**, per esempio, e l’**Ambasciatore di Svizzera** Bernardino Regazzoni si sono prodigati per promuovere il Gran Gala di Carnevale “Donna Diva Divina” che, proprio stasera, 8 marzo, si terrà nella sede dell’Ambasciata elvetica di via Barnaba Oriani alle 20.30.  
 **Oltre al sindaco e all’ambasciatore**, ci saranno anche il Ministro della Gioventù, **Giorgia Meloni**, L’assessore alle Politiche Culturali e al Centro Storico di Roma Capitale **Dino Gasperini**, Il Sovraintendente del Teatro dell’opera **Catello De Martino**, la stilista **Anna Fendi**, oltre a volti noti della televisione come la Contessa **Patrizia De Blanck**, **Remo Girone**, **Roberta Scardola**, **Gabriele Rossi**, **Janet De Nardis** e molti altri personaggi della Roma “che conta”

**Il Gran Ballo del Martedì Grasso**, giunto quest’anno, dopo quelli tenutisi nel 2009 a Palazzo Ferraioli e nel 2010 all’Ambasciata di Spagna, alla sua terza edizione, è organizzato dalla Ghiga Immagina, una società composta esclusivamente di donne, con la collaborazione di Zètema Progetto Cultura. L’evento si avvale anche del prestigioso supporto del Presidente della Commissione Cultura del Comune, nonché Presidente del Comitato Organizzatore del Carnevale, Federico Mollicone.

**Ci sarà anche spazio** a un momento di solidarietà nei confronti di chi soffre, pertanto i fondi raccolti nel corso della serata saranno devoluti a favore degli assistiti dell’Associazione “Messaggeri della Pace”, impegnata su scala mondiale nella creazione e conduzione di case funzionali per minori abbandonati e giovani in difficoltà, nonché in iniziative a favore dei disabili e degli anziani in condizioni di disagio.

<u>**GUARDA LE IMMAGINI DELLA FESTA:**</u>

(*credits: Barbara Roppo, Fabrizio Perilli, Roberto Huner, Federica Agamennoni*)