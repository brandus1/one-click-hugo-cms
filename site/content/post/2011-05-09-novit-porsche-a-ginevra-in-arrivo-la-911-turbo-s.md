---
title: 'Novit  Porsche a Ginevra: in arrivo la 911 Turbo S'
author: Redazione
type: post
date: 2011-05-08T22:00:00+00:00
url: /?p=3773
post_views_count:
  - 13
  - 13
categories:
  - AUTO

---
&nbsp;

<p style="margin&#45;top: 0.49cm; margin&#45;bottom: 0.49cm">
  Fin dalla 964 del 1993 costruita in serie limitata a 86 pezzi, passando per la 993 del 1997 e arrivando alla 996 del 2004, per la prima volta offerta anche in versione aperta, la Turbo S, per lo meno fino all&rsquo;arrivo della sanguigna GT2, pi&ugrave; vicina allo spirito originario del modello, ma certamente molto meno flessibile nell&rsquo;utilizzo, ha infatti rappresentato il &ldquo;non plus ultra&rdquo; (per quanto riguarda le 911) uscito dal cilindro degli uomini di Weissach. Al punto da spingere gli appassionati a chiedersi puntualmente, all&rsquo;uscita di ogni nuova 911 Turbo: ma la nuova &ldquo;S&rdquo;&hellip;arriver&agrave;, e quando?
</p>

<p style="margin&#45;top: 0.49cm; margin&#45;bottom: 0.49cm">
  Arriver&agrave;, dopo ben un lustro di assenza dai listini, pochi mesi dopo la gi&agrave; sbalorditiva Turbo, al Salone dell&rsquo;Automobile di Ginevra, nelle due ormai tradizionali versioni Coup&eacute; e Cabriolet, portando in dote di serie tutte le componenti hi tech disponibili, pacchetto Sport Chrono Turbo con funzione &ldquo;Memory&rdquo; e tasti &ldquo;Sport&rdquo; e &ldquo;Sport Plus&rdquo;, cerchi in alluminio fucinati da 19 pollici RS Spyder design a serraggio centrale, sedili sportivi regolabili adattivi, volante a tre razze con paddles per il cambio PDK, cruise control, regolazione dinamica del fascio dei fari bixenon in curva, CD / DVD changer integrato con il Porsche Communication Management (PCM), parabrezza con fascia grigia e un esclusivo rivestimento in pelle bicolore in Nero/Crema o in Nero/Blu Titanio.
</p>

<p style="margin&#45;top: 0.49cm; margin&#45;bottom: 0.49cm">
  A richiesta sono disponibili, senza sovrapprezzo, i sedili comfort con regolazione elettrica o i sedili sportivi a guscio.
</p>

<p style="margin&#45;top: 0.49cm; margin&#45;bottom: 0.49cm">
  All&rsquo;esterno si notano le prese d&rsquo;aria laterali con lamelle color titanio, affiancate da luci diurne e indicatori di direzione con tecnologia led, doppio terminale di scarico, spoiler posteriore che si solleva oltre i 120 Km/h e, naturalmente, le scritte &ldquo;Turbo S&rdquo;.
</p>

<p style="margin&#45;top: 0.49cm; margin&#45;bottom: 0.49cm">
  Il propulsore, l&rsquo;intramontabile esacilindrico boxer a iniezione diretta di benzina (DFI) e doppio turbocompressore con turbine a geometria variabile, con 3,8 litri di cilindrata, sviluppa una potenza monstre di 530 cavalli/390 kW tra 6250 e 6750 giri/min e una coppia massima di ben 700 Nm tra 2100 e 4250 giri/min, rispettivamente 30 Cv e 50 Nm in piu&rsquo; della versione, tutto &egrave; relativo, standard.
</p>

<p style="margin&#45;top: 0.49cm; margin&#45;bottom: 0.49cm">
  Le prestazioni sono, come logico attendersi, da primato, con una velocit&agrave; massima di 315 km/h e, grazie al "Launch Control&rdquo;, un&rsquo;accelerazione da 0 a 100 km/h in 3,3 secondi (3,4 la Cabriolet) e da 0 a 200 km/h in 10,8 secondi.
</p>

<p style="margin&#45;top: 0.49cm; margin&#45;bottom: 0.49cm">
  Inoltre il consumo non aumenta rispetto alla Turbo (vengono dichiarati 11,4 litri per 100 Km), ma ad appassionati e potenziali acquirenti interesser&agrave; sicuramente di pi&ugrave; che questo risultato la rende l&#8217;auto sportiva pi&ugrave; efficiente della sua classe.
</p>

<p style="margin&#45;top: 0.49cm; margin&#45;bottom: 0.49cm">
  Il cambio, automatico&#45;sequenziale con comandi al volante, &egrave; esclusivamente il Porsche Doppelkupplung PDK ripreso dal Motorsport: ha doppia frizione, sette rapporti ed &egrave; abbinato al PTM (Porsche Traction Management) con trazione integrale attiva, frizione a lamelle a gestione elettronica, differenziale frenante automatico (ABD) e sistema antipattinamento (ASR).
</p>

<p style="margin&#45;top: 0.49cm; margin&#45;bottom: 0.49cm">
  Sono presenti anche i Dynamic Engine Mounts, supporti motore attivi (gi&agrave; montati sulla GT3) pensati per adattare lo smorzamento allo stile di guida, e il Porsche Torque Vectoring (PTV) che agisce elettronicamente sui freni, ripartendo la coppia sulle ruote posteriori a supporto del differenziale autobloccante meccanico, per incrementare la trazione e ridurre il sottosterzo per una guida ancora pi&ugrave; veloce. Decelerazioni da primato sono garantite dai freni carboceramici PCCB.
</p>

<p style="margin&#45;top: 0.49cm; margin&#45;bottom: 0.49cm">
  La S si posiziona fra la Turbo e la futura GT2 (dall&rsquo;ultimo modello ha mutuato tra l&rsquo;altro l&rsquo;impianto di aspirazione ad espansione) che &egrave; lecito prevedere si confermer&agrave; la &ldquo;elfer&rdquo; pi&ugrave; potente omologata per l&#8217;utilizzo su strada. Ma questa &egrave; un&rsquo;altra storia. La Porsche 911 Turbo S sar&agrave; disponibile a partire dal prossimo mese di maggio presso i concessionari Porsche nelle classiche versioni Coup&eacute; e Cabriolet, al prezzo rispettivamente di 175.632 e 187.032 euro.
</p>

<p style="margin&#45;top: 0.49cm; margin&#45;bottom: 0.49cm">
  <strong>Lorenzo Secchiari</strong>
</p>