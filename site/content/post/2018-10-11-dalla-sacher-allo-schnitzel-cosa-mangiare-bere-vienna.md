---
title: 'Dalla Sacher allo Schnitzel: cosa mangiare e bere a Vienna'
author: Redazione
type: post
date: 2018-10-11T13:43:19+00:00
url: /?p=9939
colormag_page_layout:
  - default_layout
categories:
  - VIAGGI
tags:
  - cibo
  - cosa vedere Vienna
  - dove mangiare Vienna
  - food
  - vacanza Vienna
  - Vienna

---
<figure id="attachment_9941" aria-describedby="caption-attachment-9941" style="width: 438px" class="wp-caption alignleft"><img decoding="async" loading="lazy" class="wp-image-9941" src="https://progressonline.it/wp-content/uploads/2018/10/P1200488-300x200.jpg" alt="" width="438" height="293" /><figcaption id="caption-attachment-9941" class="wp-caption-text">Il caffè viennese</figcaption></figure>

La cultura e la storia di un paese passano anche attraverso il cibo, ecco perché quando si è in visita in un posto nuovo è sempre bene **sperimentare la cucina locale**. Un piatto può dirci molto di più di un luogo di quanto non faccia un museo. Dalla frittura al dessert, ecco dunque cosa **mangiare (e bere) a Vienna**:

**_La Sacher-Torte_**

Non c&#8217;è **niente di più viennese della Torta Sacher**, la regina indiscussa delle torte al cioccolato. Fatta di un morbido pan di spagna al cioccolato con glassa di cioccolato fondente e confettura di albicocche al centro, è un piacere per il palato e per gli occhi. Viene **servita con una noce di panna montata** ed è perfetta da abbinare sia al tè che al caffè.

<figure id="attachment_9942" aria-describedby="caption-attachment-9942" style="width: 429px" class="wp-caption alignright"><img decoding="async" loading="lazy" class="wp-image-9942" src="https://progressonline.it/wp-content/uploads/2018/10/P1210119-300x200.jpg" alt="" width="429" height="287" /><figcaption id="caption-attachment-9942" class="wp-caption-text">La Sacher-Torte</figcaption></figure>

Il luogo migliore in cui gustarla a Vienna è senza dubbio il **Cafè Sacher**, a pochi passi dal Teatro dell&#8217;Opera. Eleganza e bon ton, porcellane e cura dei dettagli: una vera esperienza principesca che, inevitabilmente, ha un certo prezzo.

La paternità della ricetta è stata contesa tra i due pasticceri Sacher e Demel, ma a spuntarla è stato proprio Franz Sacher, tanto che la sua torta è l&#8217;unica a potersi vantare del titolo di &#8220;Torta Sacher Originale&#8221;.

**_Lo Schintzel_**

Dal dolce si passa al salato con un altro piatto tipico della cucina viennese: parliamo del Wiener Schnitzel, una **maxi cotoletta fritta nel burro o nello strutto**, in grado di mettere in difficoltà anche i più temerari. Viene accompagnata da un&#8217;insalata mista o dalle più tradizionali patate al prezzemolo, in due varianti: carne di vitello o di maiale.

Anche in questo caso c&#8217;è una disputa aperta con i vicini lombardi, i quali sostengono che questa carne fritta viennese sia stata derivata dalla nostrana cotoletta alla milanese e non viceversa.

<figure id="attachment_9944" aria-describedby="caption-attachment-9944" style="width: 264px" class="wp-caption alignleft"><img decoding="async" loading="lazy" class="wp-image-9944" src="https://progressonline.it/wp-content/uploads/2018/10/IMG-20180815-WA0025-169x300.jpg" alt="" width="264" height="468" /><figcaption id="caption-attachment-9944" class="wp-caption-text">Lo strudel di mele</figcaption></figure>

Essendo un vero &#8216;must&#8217; dell&#8217;arte culinaria d&#8217;oltralpe la si può trovare nel menù di moltissimi locali, ma nessuno è come il **Figlmuller**, in pieno centro, dove viene servito **il più famoso _schnitzel_ della capitale**.

**_L&#8217;Apfelstrudel_**

Eccolo qua, lo **strudel di mele**, altro dolce della tradizione culinaria austriaca che ha varcato la soglia delle Alpi e possiamo trovare anche nelle nostre regioni nord orientali (Friuli Venezia Giulia, Trentino-Alto Adige, Veneto).

È un dessert tutto sommato semplice ma che scalda il cuore, fatto di frutta secca, uvetta, cannella e ovviamente le mele che costituiscono l&#8217;ingrediente principale. Il tutto è avvolto nella pasta frolla, imbiancata dallo zucchero a velo, e **spesso accompagnato da una pallina di gelato alla vaniglia**. Ottimo sia alla fine del pasto che come spuntino veloce quando si è in giro per la città.

**_Il caffè viennese_**

<img decoding="async" loading="lazy" class=" wp-image-9945 alignright" src="https://progressonline.it/wp-content/uploads/2018/10/IMG-20180815-WA0038-169x300.jpg" alt="" width="242" height="432" /> 

Un rito, un&#8217;istituzione, un patrimonio dell&#8217;Unesco: il **caffè viennese**, abbinato alla lettura di un buon libro o di un quotidiano, affiancato da una dolce creazione pasticcera, è una delle cose più tipiche che si possa fare a Vienna. Nella capitale c&#8217;è una tradizione secolare legata al caffè, il quale viene servito in decine di varianti diverse. Da provare il **caffè Melange**, servito con schiuma di latte caldo, e l&#8217;**Einspanner**, con una spruzzata di panna e servito in bicchiere.

In città **è possibile degustarlo in moltissime Kaffeehaus**, ma al Cafè Central, luogo storico e cuore della vita intellettuale e politica viennese, non si può sbagliare. Da Freud a Loos, da Hitler a Lenin, ai ministri, filosofi e musicisti di varie nazionalità, in questa caffetteria sono passati i grandi nomi del Novecento. È possibile ascoltare **ogni giorno musica classica dal vivo**, eseguita da un pianista collocato al centro della sala e anche l&#8217;architettura del palazzo è degna di nota &#8211; oltre alle prelibatezza della pasticceria.

Essendo un luogo molto frequentato dai turisti, il rischio è quello di dover sostare in fila fuori dall&#8217;ingresso, ma per un peccato di gola così ne vale la pena, no?

<p style="text-align: right;">
  <a href="https://viaggiatriceindipendente.wordpress.com/">Viaggiatrice Indipendente</a>
</p>