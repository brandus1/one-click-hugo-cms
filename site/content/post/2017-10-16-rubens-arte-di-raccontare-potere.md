---
id: 6676
title: RUBENS. L&#8217;ARTE DI RACCONTARE IL POTERE
author: Redazione
type: "post"
guid: http://progressonline.it/?p=6676
url: "/?p=6676"
colormag_page_layout:
- default_layout
categories: "['CULTURA E SPETTACOLO']"
tags: "['arte', 'cultura', 'musei', 'Rubens', 'Rubens. Portraits Princiers', 'spettacolo']"
---

*Una delle mostre **parigine** di rilievo in questo periodo è Rubens. Portraits Princiers in apertura dal 4 ottobre al 14 gennaio al Musée du Luxembourg.*

Il nome di **Pieter Paul Rubens** di certo non poteva sfuggire all’ampio stuolo di reali francesi, a quell’aristocrazia vanitosa e ben disposte a investire i propri capitali nelle opere di uno dei maggiori maestri del ritratto di corte.

![](https://progressonline.it/wp-content/uploads/2017/10/louis_xiii_norton_pasadena-281x300.jpg)Genio complesso, inizialmente pittore dei grandi soggetti storici e mano eccellente nel campo della ritrattistica, Rubens visitò le più prestigiose corti d’Europa e fu molto apprezzato per la sua istruzione, ricoprendo anche un importante ruolo diplomatico e godendo di una posizione sociale senza pari tra gli artisti del suo tempo.

Per questo il **Musée du Luxembourg** mette in esposizione una serie di meravigliosi dipinti del pittore che ribadiscono la sua straordinaria attitudine al ritratto di corte, testimoniata dalle raffigurazioni di Filippo V, Luigi XIII e Maria de’ Medici. La mostra conduce il visitatore nel cuore degli intrighi diplomatici rivelando i giochi politici e di potere di quel periodo. Affiancati ai ritratti di Rubens sono esposti anche analoghi dipinti di artisti contemporanei del XVII secolo come Pourbus, Champaigne, Velazquez e Van Dyck.