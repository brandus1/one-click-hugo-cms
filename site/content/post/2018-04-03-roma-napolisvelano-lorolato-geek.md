---
title: Roma e Napoli svelano il loro lato geek
author: Redazione
type: post
date: 2018-04-03T08:42:21+00:00
url: /?p=8243
colormag_page_layout:
  - default_layout
categories:
  - CULTURA E SPETTACOLO
tags:
  - Comicon
  - Comicon date
  - Comicon Napoli
  - Romics
  - Romics date
  - Romics Martin Freeman
  - Romics ospiti
  - Romics Roma

---
<img decoding="async" loading="lazy" class=" wp-image-8248 alignleft" src="https://progressonline.it/wp-content/uploads/2018/04/romics-1-300x201.jpg" alt="" width="362" height="243" />Una festa di cosplayer, eventi, sfilate in costume: aprile in Italia è il mese dei supereroi, dei personaggi dei fumetti, dei manga, dei film e delle serie tv. **Roma e Napoli mettono in mostra la loro versione “nerd” per accogliere Romics e Comicon**, le principali fiere del fumetto in Italia. Due eventi imperdibili per gli amanti del genere o per i semplici curiosi, manifestazioni che stanno ottenendo crescente visibilità per quanto riguarda fumetti, videogames, co-splay e non solo.

Difficile infatti specificare un genere preciso quando si parla di raduni di questo tipo. Al Romics e al Comicon saranno protagonisti fumetti tradizionali e manga, disegnatori, videogames, giochi da tavolo, attori di serie tv e film, appassionati che per l’occasione si travestono assumendo le sembianze dei loro personaggi preferiti. Una vera e propria passione quella dei cosplayer che rendono queste fiere un brulicare di personaggi che solitamente vediamo al cinema, in tv o nelle illustrazioni dei grandi maestri.<img decoding="async" loading="lazy" class=" wp-image-8244 alignright" src="https://progressonline.it/wp-content/uploads/2018/04/IMG_3049-300x200.jpg" alt="" width="360" height="240" />  
**Non mancheranno grandi ospiti internazionali.** Alla manifestazione romana, giunta alla ventitreesima edizione e in scena dal 5 all’8 aprile, verrà assegnato il Romics d’oro alla carriera a **Tsukasa Hojo**. Un nome che ai più non dirà molto, famosissimi però sono i manga nati dalla sua matita: Occhi di gatto, City Hunter e Angel Heart solo per citarne alcuni. Nella capitale sarà ospite anche Simon Hanselmann (per la prima volta in Italia), autore dei volumi Megahex e Special K.

**Super ospite atteso nella Capitale è l’inglese Martin Freeman**. L’artista verrà premiato con il Romics d’oro, un riconoscimento alla carriera che per la prima volta nella storia della manifestazione viene assegnato ad un attore. Per la sua XXIII edizione il festival del fumetto, dell’animazione e dei giochi concederà ampio spazio al cinema e la partecipazione di Freeman attirerà moltissimi visitatori da ogni parte del Centro Italia. L’inglese, famoso per aver ricoperto il ruolo del dott. Watson nella serie tv “Sherlock” e di Bilbo Baggins nella trilogia de “Lo Hobbit”, recentemente è stato protagonista dell’ultimo film Marvel “Black Panther”.

<img decoding="async" loading="lazy" class=" wp-image-8245 alignleft" src="https://progressonline.it/wp-content/uploads/2018/04/comicon20anni_sito-300x111.jpg" alt="" width="362" height="135" /> Sempre ad aprile, ma questa volta a Napoli, va in scena l’edizione numero venti del **Comicon**, appuntamento fisso ormai per tutti gli appassionati che potranno entrare in contatto con i maggiori artisti del settore. Sarà presente Lorenzo Mattotti, tra i fumettisti e illustratori italiani più famosi al mondo, amato an-che per le sue copertine del New Yorker. Ci sarà anche Art Spiegelman, condirettore della rivista di fumetti e grafica Raw e Premio Pulitzer con il romanzo Maus. Il Comicon sarà arricchito anche della presenza di José Muñoz, maestro del bianco e nero di tradizione ispano-americana, ispirato da autori del calibro di Alberto Breccia e Hugo Pratt.  
<!--nextpage-->

  
 **<img decoding="async" loading="lazy" class=" wp-image-8250 alignleft" src="https://progressonline.it/wp-content/uploads/2018/04/giasi.jpg" alt="" width="199" height="199" />L’ERA DEI «POST NERD»**

In occasione delle due feste del fumetto abbiamo incontrato Raffaele Giasi, direttore di Stay Nerd, «un collettivo di menti, ma anche un portale di informazione e (contro) cultura Nerd».

**Cos’è Stay Nerd? Di cosa vi occupate?**  
Stay Nerd è un portale di cultura nerd, dove trattiamo l’infor-mazione in modo accessibile, anche a chi la nerd culture ha imparato a bazzicarla tramite le fiere, o passioni anche solo vagamente nerd.

**Al giorno d’oggi, essere “nerd” cosa significa?**  
“Nerd” è un termine che non si adatta più alla nostra società. I Nerd erano quelli nati nell’America degli anni ‘70 in pieno exploit tecnologico. Nerd erano quelli che si rinchiudevano in casa, i “losers”, che per forza di cose non possono essere ac-costati ai nerd odierni. Oggi siamo altra roba, e benché i nerd di una volta ancora esistano, i più sono qualcosa di diverso che, sociologicamente, non è stato ancora analizzato. Qualche tempo fa ho definito i nerd di oggi dei “post nerd”, e più ci penso, più sono convinto che sia il termine più giusto. “Post nerd”, che come qualunque altra corrente “post”, si rifanno ad un tempo passato, imitandolo e ricostruendolo secondo le necessità della realtà che li circonda.

<img decoding="async" loading="lazy" class=" wp-image-8320 alignright" style="font-weight: bold;" src="https://progressonline.it/wp-content/uploads/2018/04/logo-verticale-300x300.png" alt="" width="261" height="261" /> 

**Dovessi creare una sorta di “guida” per i nerd, qua-li sarebbero i tuoi primi 5 comandamenti?**

**  
** Penso che ognuno abbia il diritto di essere nerd come gli pare, proprio in virtù della scarsezza di un confine in quella che oggi noi chiamiamo “nerd culture”. Se dovessi consigliare dei principi di massima direi:  
1- ok la tua passione, ma informati su quello che ti circonda;  
2 – impara l’educazione su internet, che essere nerd non significa avere sempre ragione;  
3 – non comprare roba inutile, quei Funko Pop non varranno mai nulla;  
4 – non presentarti mai ad una fiera col cartello “free hugs”;  
5 – ovviamente leggi Stay Nerd.

**Aprile è un mese importante per quanto riguarda le fiere del fumetto con Romics e Comicoon. Considerando anche Lucca, quanto siamo distanti dalle altre grandi kermesse mondiali?**  
Riformulerei: “non considerando Lucca, quanto siamo distanti dalle altre grandi kermesse?”. Direi che c’è un abisso tra quello che offre il panorama fieristico italiano e quella che è l’offerta anche solo europea. Le fiere italiane tendono sempre più spesso a diventare delle immense mostre mercato, in cui si richiamano autori, e più spesso webstar, con lo scopo di portare pubblico. Non è sbagliato, ma il risultato è che spesso manca un progetto, un piano che non appiattisca l’evento al livello di qualunque altra fiera di paese. Lucca è, ovviamente, altra storia. Per fortuna realtà come Napoli o Catania si muovono abbastanza bene in questo senso, cercando di proporre la loro personale visione fieristica.

**  
** **<img decoding="async" loading="lazy" class="wp-image-8249 alignleft" src="https://progressonline.it/wp-content/uploads/2018/04/martin-freeman-romicsdoro-300x157.jpg" alt="" width="396" height="207" />Vivete nell’ambiente romano e siete immersi nel conte-sto della Capitale. Romics, per la città, cosa significa?**  
Romics è sicuramente un momento importante dell’anno fieristico per tutti, e a Roma è una kermesse storica, segui-ta e apprezzata. Può piacere come non piacere, ma a mio giudizio non è un appuntamento a cui si può mancare.

**La presenza di Martin Freeman può contribuire a dare un rinnovato slancio alla kermesse?**  
Questo dipende dal motivo per cui Martin Freeman sarà presente in fiera. Resto convinto che portare una celebrità per staccare biglietti, senza preoccuparsi di costruire adeguatamente tutto il resto, lasci un po’ il tempo che trova.

**Infine, secondo te “nerd” is the new “cool”?**  
No, ma la rivoluzione sta nel fatto che “nerd can be cool”, una cosa che anche solo 10 anni fa sarebbe stata considerata un’eresia.

[www.staynerd.com][1]

 [1]: https://www.staynerd.com/