---
id: 11375
title: 'Giugno: Anguilla celebra il mese della salute e del benessere'
author: Redazione
type: "post"
guid: http://progressonline.it/?p=11375
url: "/?p=11375"
colormag_page_layout:
- default_layout
categories: "['Uncategorized']"
tags: "['Anguilla', 'Caraibi', 'estate', 'giugno', 'vacanze']"
---

![](https://progressonline.it/wp-content/uploads/2019/06/anguilla-3716733_960_720.jpg)Ad **Anguilla** ogni mese è speciale. Giugno lo è ancora di più perché sarà dedicato a ognuno di noi, alla nostra salute e al nostro benessere.  
L’healthy lifestyle oggi va di moda ed è diventato ormai un aspetto essenziale della vita, tanto da non riuscire a farne a meno nemmeno in vacanza.  
Come non celebrarlo quindi anche sull’isola di **Anguilla**? Il Wellness si addice alla perfezione e a questa meravigliosa isola. Durante il mese di giugno l’Anguilla Tourist Board si unisce al movimento per la salute Move ya Body, con lo scopo di promuovere uno stile di vita sempre più attivo e sano. Il segretario parlamentare, Cardigan Connor afferma, infatti che “oltre ai resort di lusso e alle meravigliose spa, l’isola vanta esperti in tutto ciò che riguarda il benessere: istruttori di yoga, massaggiatori, personal trainer e nutrizionisti pronti ad aiutare i visitatori e a venire incontro a tutte le loro esigenze!”.

**Tra i numerosi eventi:**  
Passeggiata pomeridiana- il martedì e il mercoledì saranno interamene dedicati al Wellness Program. Giovedì 6 giugno partirà da West End la camminata “Colour me Happy”, una divertente passeggiata che coinvolge tutta la comunità di Anguilla. Il percorso prevederà tante tappe in cui si potranno fare esercizi dedicati alla circolazione cardiovascolare, proprio come ad un vero “percorso vita”. Ad accompagnare la camminata musica folcloristica che ad Anguilla non manca mai e… COLORI! L’evento prevede, infatti, un dress code specifico: indumenti, cappelli, calzettoni, occhiali da sole, tutto ciò che si indossa dovrà essere super colorato.  
Escursioni sull’isola e Acquagym- entrambe le iniziative, ancora in fase di sviluppo, caratterizzeranno tutto il mese di giugno e saranno una grande occasione per incoraggiare turisti e anguillani a muoversi e ad adottare uno stile di vita più sano.  
Lezioni di Beach Yoga- Sabato 22 giugno si terrà una lezione di yoga sulla spiaggia aperta a tutti. Per chi ama ballare, invece, non dovrà perdersi la lezione di sabato 29 giugno di Body Jam accompagnata da musica live e organizzata dall’Anguilla Tourist Board.