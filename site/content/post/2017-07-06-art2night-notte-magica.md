---
id: 6079
title: 'Art2night: una notte magica'
author: Redazione
type: "post"
guid: http://progressonline.it/?p=6079
url: "/?p=6079"
slide_template:
- default
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_3";}
- a:1:{s:16:"td_post_template";s:17:"single_template_3";}
- a:1:{s:16:"td_post_template";s:17:"single_template_3";}
post_views_count:
- '27'
- '32'
- '32'
categories: "['CULTURA E SPETTACOLO']"
tags: "['art2night', 'arte', 'Bergamo', 'cultura', 'musei', 'spettacolo']"
---

Bergamo si illumina con il magico potere dell’arte: pittura, scultura, teatro, musica, architettura, design, fotografia e molto altro saranno i protagonisti indiscussi della quarta edizione di Art2night.

Proloco Bergamo e Fondazione Credito Bergamasco, con la collaborazione di Teamitalia srl, vi regalano un percorso ricco di tappe d’arte: oltre 50 eventi in collaborazione con 60 realtà culturali, tra Fondazioni, Associazioni, enti pubblici e privati, un momento unico per godere di tante iniziative, per regalarsi una notte diversa, fatta di emozioni, di scoperte e di riscoperte.  
Vediamo insieme alcune iniziative da non lasciarsi sfuggire:

**![19030704_1797120477266047_3490092293113318771_n](https://progressonline.it/wp-content/uploads/2017/07/19030704_1797120477266047_3490092293113318771_n-300x169.jpg)STAGIONI – OPERE DI GIOVANNI BONALDI**

FONDAZIONE CREDITO BERGAMASCO

Ore 18-22 – Largo Porta Nuova, 2

La Fondazione Credito Bergamasco ospita – a cura di Angelo Piazzoli e Paola Silvia Ubiali – un’installazione site-specific appositamente creata per gli spazi del Palazzo storico dall’artista bergamasco Giovanni Bonaldi. Bonaldi ha sviluppato una personale interpretazione dell’avvicendarsi delle quattro stagioni narrandole come parte di un misterioso racconto tratto dal grande libro della Creazione. Aperto e squadernato come se a ciascuna pagina dipinta corrispondesse una ben precisa stagione, al suo interno ha collocato, secondo un’ordinata mappa mentale, tutti i regni dei viventi, celandoli o mostrandoli, a seconda della classificazione, nella rispettiva staticità o in perpetuo dinamismo. Ingresso libero e gratuito.

**![ingressoQuadriportico](https://progressonline.it/wp-content/uploads/2017/07/ingressoQuadriportico-300x224.jpg)**

**IL CENTRO PIACENTINIANO E IL SUO CUORE DI PIETRA**

Visita guidata con Grazia Signori

a cura dell’ATENEO DI SCIENZE, LETTERE ED ARTI DI BERGAMO

Ore 20 – Ritrovo Quadriportico del Sentierone

Un percorso insolito alla scoperta delle pietre ornamentali impiegate nella riqualificazione urbana più importante del XX secolo per la città: il Centro Piacentiniano.

La comoda passeggiata si articola lungo un itinerario pedonale nel centro della città bassa per osservare, conoscere e riconoscere i materiali litici decorativi tipici e non del nostro territorio: da dove vengono, come si sono formati, come sono stati lavorati, quali sono ricorrenti e quali centellinati, le imitazioni, la curiosa storia delle colonne di granito rosa… un affascinante viaggio nel tempo, da quasi 300 milioni di anni fa ad oggi. Partecipazione gratuita.

Prenotazioni: info@ateneobergamo.it

**VIAGGIO IN POLONIA ![polonia papa](https://progressonline.it/wp-content/uploads/2017/07/polonia-papa-300x225.jpg)**

**OPERE DI CARLO LEIDI**

GALLERIA QUARENGHICINQUANTA

Ore 18-21.30 – Via Quarenghi, 50

La mostra raccoglie il lavoro fotografico realizzato da Carlo Leidi in occasione del viaggio in Polonia di Giovanni Paolo II del 1979, trent’anni orsono e dieci anni prima della caduta del Muro di Berlino. Come ricordò Leidi, si trattava di “…immagini riprese durante un viaggio, fatto al seguito di Karol Wojtyla nella sua prima visita da Papa alla nativa Polonia. Viaggio per me, disgraziatissimo: concluso con un incidente stradale che avrebbe potuto costarmi la pelle ma, ancor prima, rallegrato dal furto – eseguito in una Varsavia zeppa di poliziotti, in pieno giorno e in pieno centro, con tutta calma –delle mie Nikon, degli obiettivi e di tutto il materiale impressionato in dieci giorni di lavoro. Ingresso libero e gratuito.

**MARATONA ORGANISTICA![Andrea Galbusera](https://progressonline.it/wp-content/uploads/2017/07/Andrea-Galbusera-300x201.jpg)**

Chiese della DIOCESI DI BERGAMO

a cura del CONSERVATORIO G. DONIZETTI DI BERGAMO

Quattro concerti in programma per una maratona musicale con gli allievi del Conservatorio di Bergamo all’interno di quattro bellissime chiese della nostra Città. Ecco il programma:

– Cattedrale di Sant’Alessandro, ore 20.00 e 21.00  
– Chiesa di Sant’Anna, ore 21:00  
– Chiesa di Sant’Alessandro in Colonna, ore 21:00  
– Chiesa Santa Maria Immacolata delle Grazie, ore 22:00

Ingresso libero e gratuito.

**![1603mostreol](https://progressonline.it/wp-content/uploads/2017/07/1603mostreol-300x225.jpg)**

**LABORATORIO PER BAMBINI**

COSE IN CIELO COSE NELLA NOTTE

A cura di LA VOCE DELLE COSE

Ore 20 – CASCINA MULINO, VALLE D’ASTINO

Oggi che l’astronomia e l’esplorazione spaziale hanno ampliato la nostra conoscenza dell’universo non abbiamo smesso di fantasticare, raccontare storie, appassionarci alla fantascienza. Il cielo di notte ha qualcosa di magico che ci porta a immaginare. Il cielo di notte è lo spazio dove realtà e fantasia si incontrano, Il cielo di notte è uno spazio dove proiettiamo le nostre personali leggende.  
Il laboratorio prevede l’installazione di elementi mobili, realizzati con la tecnica dell’assemblaggio di oggetti, che verranno appesi al soffitto. Si giocherà poi con la luce e i movimenti dell’aria, illuminando e facendo muovere i ‘mobile’. L’animazione di questo ‘cielo’ potrà far nascere momenti di racconto collettivo.

Partecipazione gratuita.  
Prenotazioni: iteatrideibambini@gmail.com

**![4(5)](https://progressonline.it/wp-content/uploads/2017/07/45-300x201.jpg)FABRIZIO FRIGENI &amp; IMA ROCK BAND IN CONCERTO**

Alle 22.30 un imperdibile spettacolo musicale proposto dai docenti e dagli allievi della IMA Italian Music Academy vi aspetta in Piazza Vecchia: un concerto esclusivo che ripercorre alcuni tra i più grandi successi della storia del Rock.  
Dal Pop dei Beatles al rock psichedelico dei Jimi Hendrix, dalle atmosfere latine di Santana a quelle “sferiche” dei Pink Floyd, dal funk di Prince al folk di Ed Sheeran: un omaggio alla musica attraverso un viaggio tra lo stile classico dei grandi autori, i nuovi talenti di oggi e le riflessioni che accompagnano il mondo delle sette note. Per l’evento si ringrazia Hoval.