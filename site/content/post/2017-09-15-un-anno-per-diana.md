---
id: 6297
title: Un anno per Diana
author: Redazione
type: "post"
guid: http://progressonline.it/?p=6297
url: "/?p=6297"
colormag_page_layout:
- default_layout
categories: "['CULTURA E SPETTACOLO', 'SLIDE']"
tags: "['Diana', 'Kensington Palace', 'Lady D.', 'Walking in her shoes']"
---

Di quel 31 agosto 1997 è impossibile cancellare dalla memoria l’ultimo scatto rubato dai paparazzi all’inseguimento dell’auto, i concitati soccorsi nel tunnel dell’Alma a Parigi, lo sterminato tappeto di fiori davanti a Kensington Palace.

Vent’anni dopo, l’ammirazione per Lady D. non è mai cessata, così come la passione per l’esempio di straordinaria umanità che è riuscita a essere.  
Così “The Diana Award”, l’organizzazione no profit fondata in onore della Principessa per sostenere i giovani talenti, ha in programma un intero anno di celebrazioni sulla sua vita, con vari eventi e premi.  
Earl Charles Spencer, fratello di Diana, ha inaugurato, inoltre, una mostra dal titolo «Walking in her shoes», in onore dei vincitori del premio di beneficienza Legacy Award, che continuano a seguire le orme di Lady Diana.

Per tutto settembre, poi, sarà possibile visitare il White Garden a Kensington Palace, il giardino realizzato proprio in memoria della principessa, e la mostra “Diana. Her fashion story”, per vedere gli abiti più belli indossati da Diana, icona universale di eleganza e bellezza.