---
id: 13039
title: Angelo Bellobono presenta Linea 1201
author: Redazione
type: "post"
guid: https://progressonline.it/?p=13039
url: "/?p=13039"
colormag_page_layout:
- default_layout
categories: "['CULTURA E SPETTACOLO']"
---

## In avvio il **22 giugno** presso la **Capanna Moulin** sulla vetta del **Monte Marrone**, nelle **Mainarde** – tra Lazio e Molise – il progetto ***Linea 1201***. 

**Il programma di residenza diffusa dell’artista Angelo Bellobono** farà tappa, da giugno a settembre, presso quattro “Campi Base” scelti come luoghi significativi sia per la diversità geologica che per il posizionamento geografico e simbolico che li caratterizza.

<div class="wp-block-image"><figure class="alignleft size-large is-resized">![angelo bellobono linea 1201](https://progressonline.it/wp-content/uploads/2020/06/Schermata-2020-06-19-alle-11.29.00.png)</figure></div>Il progetto ***Linea 1201*** è promosso dall’associazione **Atla(s) Now**, a cura di **NOS Visual Arts Production** e realizzato con il contributo della **Fondazione Cultura e Arte**, ente strumentale della **Fondazione Terzo Pilastro** – **Internazionale** presieduta dal **Prof. Avv. Emmanuele Francesco Maria Emanuele**.

Il quale ha dichiarato: “*Il legame tra arte e paesaggio, specie in un Paese come il nostro, dotato di un’eccezionale biodiversità e risultato di millenni di storia in cui civiltà e culture diverse si sono succedute e intersecate nella sua struttura costituendone l’identità culturale, è qualcosa di prezioso che dev’essere assolutamente valorizzato.*

*Per questo la **Fondazione Cultura e Arte** ha sposato il progetto di Angelo Bellobono*.   
Un progetto *che in questo periodo post-emergenza sanitaria assume anche un valore aggiuntivo, di arte totalmente sostenibile e fruibile all’aria aperta, da tutti*. S*enza limitazioni di sorta dovute ai protocolli di sicurezza Covid-19. Importante è anche il percorso che “Linea 1201” traccia, dalla Basilicata fino a Bologna passando per un luogo di grande valore simbolico qual è Amatrice*. *In una sorta di ideale collegamento culturale tra Nord e Sud che si dipana lungo la catena appenninic*a. *Oggetto di studio e rappresentazione artistica che fa tesoro dell’esperienza dei grandi pittori vedutisti dell’Ottocento.*

**Tra l’estate e l’autunno 2020** il **programma di residenze itinerante** di Angelo Bellobono **attraverserà l’Appennino in quattro tappe.** Investigherà e racconterà le terre alte dell’Italia mediante l’arte, in dialogo con altri artisti, esperti e appassionati. Durante il percorso, l’artista produrrà una **nuova serie pittorica**, dove la pratica *en plein air* dei grandi pittori ottocenteschi sarà la chiave per raccontare un’Italia nascosta e promuovere un’idea di turismo culturale lento e consapevole. Che necessariamente diventa sempre più impellente favorire.

### A conclusione del progetto sarà pubblicato un **libro**. Edito da **viaindustriae publishing** e a cura di **NOS**, vi confluiranno riflessioni sull’esperienza e un racconto sul paesaggio. 

  
Di importanza centrale, in quest’ottica, saranno anche le **iniziative aperte al pubblico** organizzate in occasione di ogni tappa. Ci saranno **escursioni** e **workshop**, che permetteranno alle persone di condividere insieme all’artista percorsi, riflessioni e visioni.

Nel corso del progetto, sul **[sito web](mailto:https%253A//www.nosproduction.com)** e sui canali **[Instagram](https://www.instagram.com/nos_visual_arts_production/?hl=it)** e **[Facebook](https://www.facebook.com/Nosadelladue/)** di **NOS Visual Arts Production** sarà inoltre possibile seguire il **diario on line** dell’esperienza.

Il programma completo su [www.nosproduction.com](http://www.nosproduction.com)