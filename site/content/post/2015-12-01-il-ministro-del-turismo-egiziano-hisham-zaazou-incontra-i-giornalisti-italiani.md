---
id: 4035
title: IL MINISTRO DEL TURISMO EGIZIANO HISHAM ZAAZOU INCONTRA I GIORNALISTI ITALIANI
author: Redazione
type: "post"
guid: http://progressonline.it/2015/12/01/il-ministro-del-turismo-egiziano-hisham-zaazou-incontra-i-giornalisti-italiani/
url: "/?p=4035"
post_views_count:
- '18'
- '18'
categories: "['VIAGGI']"
---

Nella giornata di ieri, 30 novembre, il **Ministro del Turismo Egiziano Hisham Zaazou** ha incontrato al **Cairo** una delegazione di **giornalisti italiani**. Il gruppo era di ritorno da una visita a Luxor e Aswan. Nell’occasione, il Ministro ha dichiarato che **le misure di sicurezza negli aeroporti egiziani sono state elevate agli standard internazionali.**

Per tranquillizzare i turisti su quanto dichiarato, il Governo ha deciso di affidare la verifica della sicurezza ad una società terza che garantirà quindi la massima trasparenza. **Il Ministro ha ringraziato poi l’Italia per aver mantenuto una posizione equilibrata e ragionevole**, senza creare "allarmismi" nei confronti di una meta come Sharm El Sheik, e ha anticipato che di qui a breve la Gran Bretagna tornerà a volare sul Mar Rosso ripristinando tutti i collegamenti. Il Ministro ha sottolineato, tra l’altro, che a tutt’oggi **non ci sono conferme ufficiali che la caduta dell’aereo russo sia stata causata da un attentato terroristico.**

In questi giorni, inoltre, **il Governo ha stanziato 5 milioni di dollari per rilanciare la destinazione e per cambiare l’immagine e la percezione negativa che si ha dell’Egitto**. Le mete da promuovere saranno, oltre al Mar Rosso e all’Egitto classico, **la Costa Mediterranea e le Oasi occidentali**.

Con **l’apertura di collegamenti diretti da Roma e da Milano su Luxor**, è intenzione del Ministero del Turismo Egiziano far tornare i turisti italiani. In definitiva, **Hisham Zaazou ha dichiarato di sentirsi fiducioso in una ripresa del turismo nei mesi a venire.**

<div> </div><div> </div><div> </div><div> </div>