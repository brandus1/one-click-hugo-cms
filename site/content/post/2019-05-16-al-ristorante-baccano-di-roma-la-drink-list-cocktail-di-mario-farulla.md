---
id: 11267
title: Al Ristorante Baccano di Roma la drink list cocktail di Mario Farulla
author: Redazione
type: "post"
guid: http://progressonline.it/?p=11267
url: "/?p=11267"
colormag_page_layout:
- default_layout
categories: "['VIAGGI']"
tags: "['cocktail', 'drink', 'mario farulla', 'ristorante baccano', 'Roma']"
---

<div><span style="color: #000000;"><span style="font-family: Calibri, sans-serif;"><span style="font-size: large;">![](https://progressonline.it/wp-content/uploads/2019/05/attachment-203x300.jpeg)Presentato il nuovo menu del **cocktail bar** del **Ristorante Baccano di Roma** (via delle Muratte, 23), dietro Fontana di Trevi, tempio dei cocktail del barmanager **Mario Farulla**, che, con l’aiuto del barman **Massimo Macrì** de *I Maestri del Cocktail* ha ideato un nuovo menu che prende spunto dalle scoperte che hanno segnato il **Novecento**. La capacità di sognare con la **magia del cinema**, i progressi scientifici della **penicillina** e dell’anestesia, la velocità, concetto sempre più moderno dell’automobile, ancor più esaltata con **il volo**, ma anche l’idea di proiettarsi oltre i propri confini con la scoperta della **Via Lattea** o di restare connessi a distanza con il telefono. </span></span></span>

<span style="color: #000000;"><span style="font-family: Calibri, sans-serif;"><span style="font-size: large;">Sono questi eventi, che hanno segnato il secolo scorso e continuano a segnare il presente, a fare da base per i nuovi cocktail. **Dall’automobile ai raggi X** – raccontati con il gusto della **vodka Elit** – dalla macchina da scrivere al volo – che ha il sapore del bourbon **Maker’s Mark**, dalla penicillina alla scoperta dell’antica **Pangea**, le scoperte scientifiche del secolo passato sono fonte di ispirazione ora anche al bancone di un bar. </span></span></span>A dimostrazione di come anche il bar è, a suo modo, luogo di scoperte, di sperimentazione e di ricerca. Ogni *signature drink* ha una composizione di ingredienti pensata ad hoc perché si colleghi a una scoperta. Ogni ricetta, poi, ha una storia da raccontare, descritta nel diario/menù. Celebrare il Novecento con la sua modernità, significa implicitamente celebrare il bar e uno dei suoi protagonisti principali: il cocktail.

Cos’è, in fondo, il cocktail, se non la quinta essenza del mondo moderno? Bevanda ‘veloce’, essenziale, punta dritta all’obiettivo. Ha pochi fronzoli, è meno meditativa di un distillato o un vino importanti. Non può che diventare l’icona del progresso sviluppatosi nel secolo scorso.

</div>