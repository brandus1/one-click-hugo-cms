---
title: Museo della Pipa di Gavirate – Intervista ad Ariberto Paronelli
author: Redazione
type: post
date: 2020-04-24T08:51:38+00:00
url: /?p=12839
colormag_page_layout:
  - default_layout
categories:
  - CULTURA E SPETTACOLO

---
Negli ultimi anni si è sviluppata una tendenza, specialmente tra i giovani, di una riscoperta di oggetti &#8220;_vintage_&#8220;, protagonisti ai tempi dei loro nonni e caduti nel dimenticatoio nel corso degli anni. 

Dalla radio al giradischi, ma anche macchine e altri prodotti &#8220;di culto&#8221; che hanno riscoperto una &#8220;seconda vita&#8221; grazie a un rinnovato interesse nei loro confronti da parte di una generazione che, nativamente, non è legata a loro.

Proprio uno degli oggetti, che come lo conosciamo oggi è stato tra i più in voga tra fine ottocento e prima metà del novecento, e che grazie alla passione di una nicchia non è mai morto nel corso dei decenni, è la pipa.

Simbolo di una generazione che non esiste più, continua ad affascinare e a suscitare curioso interesse.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/04/Schermata-2020-04-24-alle-10.07.33.png" alt="" class="wp-image-12843" width="496" height="341" /></figure>
</div>

A Gavirate, in provincia di Varese, in una tipica casa lombarda di fine &#8216;800 trova il suo spazio il **Museo della Pipa**, gestito e curato da Ariberto Paronelli (nipote del fondatore), membro di una famiglia storicamente legata al mondo di questo caratteristico manufatto. 

Quello di Gavirate è il _“Primo Museo italiano della Pipa_” italiano, conosciuto a livello internazionale per la sua ricca e pregiata collezione di oggetti esposti, provenienti da tutto il mondo.

### Ariberto Paronelli &#8211; L&#8217;intervista {.wp-block-heading}

**_Ariberto_**, **_Da cosa nasce questa sua passione per le pipe?_**

Mio nonno e mio papà, prima di me, svolgevano questo lavoro e io fin da piccolo ho vissuto in questo mondo. Ricordo che al posto delle macchinine giocavo con le pipe di scarto e probabilmente la mia passione per questo oggetto è iniziata in quei momenti dell’infanzia.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/04/Schermata-2020-04-24-alle-10.07.07.png" alt="" class="wp-image-12844" width="534" height="344" /><figcaption>Il Museo della Pipa di Gavirate</figcaption></figure>
</div>

  
**_Da cosa nasce, invece, l&#8217;idea del museo?_**

Il museo è stato creato da mio nonno Jean Marie Alberto Paronelli che negli anni ’70 decise di dar vita a questa collezione nella quale sono racchiusi i pezzi raccolti nell’arco di una vita. L’idea era quella di raccontare sia la storia di un oggetto a cui era molto legato che la vita di molti lavoratori della zona di Varese che, appunto, si dedicavano alla produzione delle pipe (non a caso la zona di Varese è ancora oggi chiamata il _distretto delle pipe_). Pensi che solo la ditta F.lli Rossi di Barasso (VA), la fabbrica di pipe più grande al mondo, nel suo periodo d’oro dava lavoro a oltre 850 persone più l’indotto.

  
**_Quanto tempo è servito per la sua realizzazione?_**

Come le dicevo il museo è il frutto di una vita. Ci sono voluti parecchi anni per raccogliere tutti i pezzi che ora sono visionabili nelle 8 sale del museo. Ancora adesso se ci dovesse capitare qualche pezzo particolare cercheremmo di acquisirlo per esporlo agli appassionati.

  
**_Come ha raccolto tutto il materiale esposto?_**

Mio nonno era produttore e commerciante di pipe già dall’età di 19 anni (iniziò a lavorare proprio per la ditta F.lli Rossi di Barasso ). Durante la sua attività di commercio ha avuto l’opportunità di crearsi una piccola collezione che poi negli anni si è ampliata, prima con l’acquisizione della storica SALA CAMPIONI della ditta F.lli Rossi e poi successivamente con altre collezioni e campionature rilevate in giro per il mondo. Ad oggi il museo conta circa 30.000 pezzi.&nbsp;&nbsp;

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/04/PIPA-IN-TERRACOTTA-CON-INCISO-IL-PADRE-NOSTRO-IN-EBRAICO-691x1024.jpg" alt="" class="wp-image-12840" width="360" height="533" /><figcaption>Pipa in terracotta con inciso il Padre Nostro</figcaption></figure>
</div>

  
**_Come giudica la cultura della pipa in Italia?_**

Negli ultimi anni vedo un incremento di interesse verso la pipa. Molti giovani si stanno avvicinando. Tanti spesso arrivano a noi dopo avere rinvenuto in soffitta o in qualche armadio la pipa del loro nonno o del loro papà. La voglia di ridare vita a un oggetto abbandonato per molti anni li porta ad appassionarsi a loro volta.

  
**_Organizzate anche eventi per diffondere la cultura, e la conoscenza, della pipa?_**

Sì, organizziamo diversi eventi. Il più importante si tiene il primo weekend di aprile di ogni anno e si chiama SMOKING ON THE LAKE – ITALIAN PIPE SHOW. In questo evento portiamo ad esporre al museo le migliori eccellenze produttive italiane. Sempre durante questo evento organizziamo degustazioni di tabacchi abbinati a distillati, convegni e seminari sulla cultura del lento fumo.

  
**_È complicato portare avanti la cultura e la considerazione di un oggetto così &#8220;vintage&#8221;?_**

Se c’è la passione nulla è complicato. Mio nonno ha portato avanti questo lavoro con molta passione e infatti non è mai stato un peso. Per lui è sempre stato più un hobby che un lavoro. Anche per me questo lavoro è frutto di tanta passione che cerco di trasmettere quotidianamente a tutti coloro che vengono a trovarmi presso il Museo della Pipa.&nbsp;

Paronelli Pipe di Paronelli Ariberto. Via Roncoroni 4 &#8211; 21026 Gavirate (VA) TEL. + 393407444130. <a rel="noreferrer noopener" aria-label="Sito web (apre in una nuova scheda)" href="https://www.paronellipipe.com/it/" target="_blank">Sito web</a>

Foto per gentile concessione del Museo.

<p class="has-text-align-right">
  <em>Alessandro Creta</em>
</p>