---
title: 'It’s the most wonderful time of the year. Pt. 1: i regali tech di Natale'
author: Redazione
type: post
date: 2018-12-05T09:08:46+00:00
url: /?p=10256
colormag_page_layout:
  - default_layout
categories:
  - ATTUALITÀ
tags:
  - Natale
  - regali
  - regali natale
  - tecnologia

---
## It&#8217;s a tech Christmas

Negli ultimi anni i regali tech si sono affermati, anche tra i meno giovani, come quelli maggiormente graditi. Devices di ogni genere, prezzo, utilizzo e finalità, per ragazzi e adulti che in molti casi possono semplificare attività più o meno impegnative.  
Per chi è ancora alla ricerca di un regalo tecnologico per questo Natale, proviamo a schiarire le idee risolvendo i vostri dubbi. Perché, appassionati o meno di tecnologia, un prodotto hi-tech farà sempre contento chi lo riceve.

**Amazon Echo**

Il marchio di Jeff Bezos è entrato a gamba tesa nel mondo degli assistenti vocali e della domotica. Con i vari Echo, Amazon ha creato una serie di applicazioni “intelligenti” da tenere in casa. Echo Dot è un altoparlante controllato tramite comandi vocali, senza dover utilizzare le mani, che si connette all’assistente vocale Alexa per riprodurre musica, rispondere a domande, leggere le ultime notizie, fornire le previsioni del tempo, impostare sveglie, controllare dispositivi per Casa Intelligente compatibili e molto altro. Si va dal più economico Echo Dot (59,99€) al più sofisticato e performante Echo Plus (149,99€), passando per Echo (99,99€) e Echo Spot (129,99€), dotato anche di mini display.

**Apple Watch 4<img decoding="async" loading="lazy" class="size-medium wp-image-10257 alignright" src="https://progressonline.it/wp-content/uploads/2018/12/Apple-Watch-Serie-4-presentazione-13-800x450-300x169.png" alt="" width="300" height="169" />**

È l’ultimo smartwatch nato a Cupertino, il più tecnologico di sempre. Il nuovo device da polso di Apple infatti si appresta a diventare un vero dispositivo salvavita. Con l’ultima versione dell’orologio smart ci si può sottoporre ad un elettrocardiogramma, misurare pressione e battiti cardiaci, salvando tutti i dati in un file da trasmettere ai medici. Il watch, in più, è dotato di un rilevatore speciale, che permette di chiamare il soccorso in caso di eventuale caduta e seguente mancata risposta dell’utente ad uno speciale avviso. Salute e benessere, dunque, prima di tutto con il nuovo arrivato in casa Apple. Da 439€.

**<img decoding="async" loading="lazy" class="size-medium wp-image-10258 alignleft" src="https://progressonline.it/wp-content/uploads/2018/12/fire-300x158.jpg" alt="" width="300" height="158" />Fire stick tv**

Con questo apparecchio collegato al vostro televisore si può accedere facilmente a contenuti Amazon Prime Video, Netflix, Dazn e a più di 4.000 app e giochi, nonché a milioni di siti web come YouTube, Facebook e Reddit grazie ai browser Silk e Firefox. Grazie a questo device firmato Amazon potete trasformare ogni vostro televisore in una smart tv, purché sia dotato di un attacco HDMI. Le dimensioni ridotte inoltre, unitamente alla facilità di collegamento, vi permettono di portare la Fire stick tv da una stanza all’altra, collegando e “trasformando” i televisori di diversi ambienti. Prezzo 59,99€.

**Bose cuffie SoundSport<img decoding="async" loading="lazy" class=" wp-image-10259 alignright" src="https://progressonline.it/wp-content/uploads/2018/12/cuffie.jpg" alt="" width="325" height="235" />**

Un prodotto pensato per gli sportivi. Le cuffie Bose SoundSport Free sono completamente wireless per garantire la piena libertà di movimento. La tecnologia acustica è stata progettata per offrire un suono nitido e potente, supportato dalla tecnologia Bluetooth che trasmette la musica dal telefono alle cuffie, riproducendola in modo affidabile. Niente pericolo di caduta degli auricolari dalle orecchie durante l&#8217;allenamento: gli inserti StayHear+ Sport sono stati studiati per garantire stabilità anche durante gli esercizi più intensi. Questi auricolari garantiscono fino a 5 ore di utilizzo per ricarica. Prezzo 199,99€.

**Massaggia Testa iDream3**

Il prodotto ideale per tutti coloro che soffrono di stress. Si tratta dell&#8217;ultima macchina pensata e realizzata per il rilassamento, da utilizzare alla fine di una lunga giornata in ufficio. Uno strumento di massaggio sofisticato che risolverà, o aiuterà a risolvere, i problemi di chi soffre di mal di testa o di chi vuole concedersi qualche minuto in tranquillità. IDream massaggia, riscalda e trasmette musica. Questo dispositivo infatti è anche fornito di Mp3, per la riproduzione di brani rilassanti durante il trattamento. A 149,99 €.

**Kindle Paperwhite Resistente all&#8217;acqua<img decoding="async" loading="lazy" class="size-medium wp-image-10273 alignleft" src="https://progressonline.it/wp-content/uploads/2018/12/Kindle-Paperwhite-2018-is-the-most-exciting-Kindle-in-years-540x540-300x300.jpg" alt="" width="300" height="300" />**

Gli e-reader sono fra i regali più apprezzati, perché conquistano anche chi non ama particolarmente il mondo tecnologico ma non vuole rinunciare alla lettura anche nelle situazioni meno comode. Il Kindle Paperwhite ha una memoria da 8 o da 32 GB, da scegliere in base alle nostre esigenze, e in più è resistente all&#8217;acqua. Una caratteristica che lo rende ideale per l’utilizzo, in queste fredde giornate, mentre ci si rilassa in una vasca d’acqua calda. Prezzo a partire da 129,99 €.

**LifePrint**

Pensavate che stampare un video fosse impossibile? E se vi dicessimo che con LifePrint, la nuova stampante portatile per Iphone, sfruttando la realtà aumentata dello smartphone sarete capaci di “stampare” dei brevi filmati? Il funzionamento di questo piccolo device è semplice, intuitivo quanto innovativo: grazie alla tecnologia Hyperphoto, infatti, dopo aver stampato un’istantanea con l’applicazione dedicata si può associare all’immagine un breve video di massimo 15 secondi. Inquadrando la foto con la camera dell’app la stampa prende vita su schermo, grazie alla realtà aumentata messa a disposizione dal software stesso. LifePrint è disponibile in due grandezze, il prezzo varia da 159,95€ a 179,95€. La ricarica di carta, da 40 foto, costa invece 59,95€.

Scoprite nelle prossime settimane le altre idee regalo per il Natale

&nbsp;