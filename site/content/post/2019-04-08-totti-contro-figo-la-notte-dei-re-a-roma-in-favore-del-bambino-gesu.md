---
title: Totti contro Figo. La Notte dei Re a Roma in favore del Bambino Gesù
author: Redazione
type: post
date: 2019-04-08T14:47:32+00:00
url: /?p=11070
colormag_page_layout:
  - default_layout
categories:
  - CULTURA E SPETTACOLO
tags:
  - 2 giugno
  - figo
  - foro italico
  - la notte dei re
  - totti

---
<figure id="attachment_147887" aria-describedby="caption-attachment-147887" style="width: 413px" class="wp-caption alignleft"><img decoding="async" loading="lazy" class="wp-image-147887" src="https://www.serieanews.com/wp-content/uploads/2019/04/IMG-5624-1024x768.jpg" alt="" width="413" height="309" /><figcaption id="caption-attachment-147887" class="wp-caption-text">Dalla conferenza tenutasi stamani a Roma. Da destra: Luis Figo, Marco Cattaneo e Francesco Totti</figcaption></figure>

Una serata eccezionale con i re del calcio mondiale. È _**La Notte dei Re**_, l’evento che domenica 2 giugno a Roma vedrà affrontarsi due icone simbolo del calcio: **Francesco Totti** e **Luis Figo**. L’VIII Re di Roma scenderà di nuovo in campo per sfidare il Re dei Galacticos in un match sei contro sei, al quale prenderanno parte tante altre star calcistiche. Nasce una nuova disciplina “_Soccer Six_” da un’idea di IFDA – International Football Development Association – per dare una nuova vita professionale ai campioni che sono diventati leggende.

Teatro dell’evento sarà lo **Stadio del Tennis del Foro Italico**. Il Campo Centrale per una sera si trasformerà in un campo da calcio allestito con sponde laterali, dove le squadre capitanate dai due campioni disputeranno due tempi da 30 minuti ciascuno. Il fischio d’inizio è in programma alle ore 21.<img decoding="async" loading="lazy" class="alignright wp-image-11073 " src="https://progressonline.it/wp-content/uploads/2019/04/IMG-5622-e1554734905769-768x1024.jpg" alt="" width="406" height="541" />  
Sarà una grande giornata di sport all’insegna della solidarietà. Parte del ricavato, infatti, sarà devoluto all’Ospedale Pediatrico Bambino Gesù per la realizzazione dell’Istituto dei Tumori e dei Trapianti.

Come affermato dallo stesso **Totti**, gli altri protagonisti saranno svelati nelle prossime settimane. Sarà comunque il tema regale a fare da filo conduttore durante tutto l’evento. Le due squadre, infatti, saranno annunciate da trombettieri, con lo speaker che declamerà il titolo regale di ogni giocatore. Inoltre le classiche panchine ai lati del campo saranno sostituite da veri e propri troni.

L’aspetto charity, come ribadito dai due calciatori, avrà un ruolo centrale durante La Notte dei Re. L’Ospedale Bambino Gesù, infatti, sta lavorando per realizzare un Istituto pediatrico dei tumori e dei trapianti dedicato alle cure dei bambini e degli adolescenti con leucemie, linfomi, tumori di organi solidi, malattie ematologiche non neoplastiche, trapianti di cellule staminali emopoietiche e di organi solidi.