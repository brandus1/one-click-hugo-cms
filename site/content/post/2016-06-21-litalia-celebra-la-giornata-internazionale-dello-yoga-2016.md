---
id: 4882
title: 'Giornata Internazionale dello Yoga 2016: le celebrazioni in Italia'
author: Redazione
type: "post"
guid: http://progressonline.it/?p=4882
url: "/?p=4882"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '36'
- '36'
categories: "['ATTUALITÀ']"
tags: "['21 giugno 2016', 'Ambasciata indiana in Italia', 'Auditorium Parco della Musica', 'benessere', 'celebrazioni', 'CONI', 'International Day of Yoga', 'Narendra Modi', 'news', 'ONU', 'pratica', 'Roma', 'salute', 'sport', 'SummerMela', 'yoga']"
---

“Lo Yoga è un dono di inestimabile valore tramandato dell’antica tradizione Indiana. Incarna l’unità di mente e corpo; pensiero e azione; moderazione e appagamento; armonia tra uomo e natura; un approccio olistico alla salute e al benessere. Lo Yoga non è esercizio ma è lo scoprire il senso di unità con noi stessi, con il mondo e con la natura. Cambiando stile di vita e creando consapevolezza, può aiutarci ad affrontare i cambiamenti climatici”.  
Con queste parole il Primo Ministro Indiano Narendra Modi si è rivolto nel settembre 2014 alla 69ma Assemblea Generale delle Nazioni Unite, approfondendo gli aspetti olistici dello Yoga ed esortando la comunità globale a istituire una Giornata Internazionale dello Yoga, giornata dedicata a quest’antica disciplina dai molteplici benefici. Così la Giornata Internazionale dello Yoga è stata celebrata per la prima volta il 21 giugno 2015, giorno del solstizio d’estate. Quel giorno, milioni di persone in India e su tutto il globo hanno preso parte alle celebrazioni del primo ‘IDY’. Due sono stati i primati Guinness mondiali stabiliti dall’India in quell’occasione: la più ampia sessione di Yoga mai organizzata, con 35.985 partecipanti, e il maggior numero di nazioni diverse (84) intervenute alla medesima sessione.  
Per la Seconda Giornata Internazionale dello Yoga, l’Ambasciata dell’India in Italia ha aperto di nuovo le sue porte agli amanti dello Yoga in Italia. Ogni giorno, dal 13 al 20 giugno 2016, sono stati ospitati eventi sulle differenti forme di Yoga e tecniche di Meditazione per il benessere di tutti, per giungere al culmine dei festeggiamenti nella giornata di oggi.  
Anche quest’anno, saremo testimoni di varie pratiche Yoga che, contemporaneamente, uniranno migliaia di appassionati di tutto il paese nella celebrazione dello spirito di questa disciplina.  
Nella mattinata l’Unione Induista Italiana organizzerà una pratica Yoga con conferenza presso la prestigiosa Scuola dello Sport del CONI.

Nel pomeriggio, colori, gusti e atmosfere indiane daranno il benvenuto ai partecipanti per una serata di pratica Yoga e musica organizzata dalle 17:30 alle 20:00 presso i Giardini Pensili dell’Auditorium Parco della Musica.  
Grazie alla collaborazione di India-Europe Foundation for New Dialogues (FIND) la serata dell’IDY continuerà alla Cavea dell’Auditorium Parco della Musica con il concerto del rinomato maestro di flauto Pundit Hariprasad Chaurasia, accompagnato da Ustad Kamal Sabri (sarangi).  
L’incontro con lo Yoga non finirà il giorno del secondo IDY: la India-Europe Foundation for New Dialogues (FIND) sta anche organizzando una pratica yoga aperta alla Filarmonica Romana il 28 giugno, prima di un altro importante evento del prestigioso ‘Summer Mela’, il concerto Ganges Riverbanks Trio con Pandit Vishwa Mohan Bhatt. L’Ambasciata dell’India continuerà anche ad ospitare seminari e classi di Yoga durante tutto il 2016 nel proprio Auditorium.

[www.indianembassyrome.in](https://www.indianembassyrome.in)

Domenico Daniele Battaglia