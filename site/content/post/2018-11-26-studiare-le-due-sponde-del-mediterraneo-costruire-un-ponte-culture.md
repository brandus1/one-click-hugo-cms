---
id: 10228
title: Studiare tra le due sponde del Mediterraneo. Per costruire un ponte tra culture
author: Redazione
type: "post"
guid: http://progressonline.it/?p=10228
url: "/?p=10228"
colormag_page_layout:
- default_layout
categories: "['CULTURA E SPETTACOLO']"
tags: "['Fondazione terzo Pilastro', 'Mediterraneo', 'progetto mediterraneo']"
---

![](https://progressonline.it/wp-content/uploads/2018/11/download-1.jpg)Il sogno di eccellenza tra Roma, Amman e La Valletta. Quando il Mediterraneo è un ponte per il futuro. **Martedì 27 novembre alle 11:00 nella sede di Villa Blanc**, si celebreranno i primi mesi di attività e le prossime tappe del [**Progetto Mediterraneo**](https://www.youtube.com/watch?v=FJ9ACTjSp04), il percorso di formazione, unico in Italia, realizzato dalla **LUISS** con il supporto della **Fondazione Terzo Pilastro – Internazionale**, rivolto a 18 studenti provenienti da Giordania, Siria, Palestina e Malta. Tra questi un gruppo di ragazzi rifugiati, sotto protezione interazionale.

Obiettivo: garantire non aiuti umanitari ma formativi ad un gruppo di giovani con condizioni di reddito e di merito particolari di un’area cruciale del Medio Oriente consentendo loro di ottenere “un passaporto per la libertà”, una opportunità unica di futuro, perché per loro la laurea è la chiave per l’emancipazione, il riscatto sociale.

<figure aria-describedby="caption-attachment-10234" class="wp-caption alignright" id="attachment_10234" style="width: 242px">![](https://progressonline.it/wp-content/uploads/2018/11/IMG20110603091403361-200x300.jpg)<figcaption class="wp-caption-text" id="caption-attachment-10234">Emmanuele F. M. Emanuele, Presidente della Fondazione Terzo Pilastro</figcaption></figure>

Come dice **Luigi Serra**, Vice Presidente Esecutivo della LUISS, promotore dell’iniziativa: “*Investire direttamente sul futuro di questi ragazzi in Giordania e nel Mediterraneo vuol dire investire sul futuro dell’Italia*.” Gli fa eco **Emmanuele F. M. Emanuele**, Presidente della Fondazione Terzo Pilastro, main-partner del progetto: “*La missione* *della nostra Fondazione è proprio quella di aiutare* *persone in condizioni particolarmente disagiate, in Italia come all’estero, e di promuovere percorsi di formazione ad alto livello e con un forte impatto in termini di sviluppo ed equità sociale”.*

Partito a marzo 2018, il progetto prevede, per un gruppo di studenti, maltesi e giordani, un periodo di studio di un anno a Roma, nel campus della LUISS, per frequentare il corso di Laurea in Economia, e poi fare ritorno nel proprio paese e terminare gli studi. Mentre per i ragazzi siriani e palestinesi, sotto protezione e residenti ad Amman, in Giordania, di seguire lezioni dello stesso corso ma tenute da una delegazione di docenti della Libera Università Internazionale degli Studi Sociali, nell’Ateneo della University of Petra, partner del progetto.

A parlarne, martedì 27 novembre, dalle ore 11:00 a Villa Blanc, il **Ministro degli Affari Esteri e della Cooperazione internazionale**, **Enzo Moavero-Milanesi**, che interverrà in apertura, **Emma** **Marcegaglia**, Presidente LUISS, **Paola Severino**, Vice Presidente LUISS, **Luigi Serra**, Vice Presidente Esecutivo LUISS, **Emmanuele F. M. Emanuele**, Presidente della Fondazione Terzo Pilastro – Internazionale, e, con un video messaggio, **Marie – Louise Coleiro Preca**, Presidente della Repubblica di Malta, e **Marwan Muwalla**, Presidente della University of Petra.