---
id: 2547
title: Ecco Humanoid
author: Redazione
type: "post"
guid: http://progressonline.it/2009/10/05/ecco-humanoid/
url: "/?p=2547"
post_views_count:
- '16'
- '16'
categories: "['CULTURA E SPETTACOLO']"
---

L’attesa è finita. Dopo due lunghi anni, tornano i Tokio Hotel con il nuovo album, Humanoid, in Italia da venerdì 2 ottobre.

“Abbiamo lavorato duramente per più di un anno, dedicandoci completamente a questo album fino ad ottenere un perfetto feeling sia con i brani singoli che con l’intera produzione,” ha affermato il cantante della band Bill Kaulitz. “Siamo soddisfatti di Humanoid e speriamo che possa soddisfare anche i nostri fan, che ci hanno aspettato per così tanto tempo!”   
I quattro musicisti, diventati ormai un fenomeno a livello mondiale, si sono ritirati in studio di registrazione accompagnati dal loro storico produttore, David Jost, per parecchi mesi per dar vita a un album internazionale, dai suoni intramontabili, ispirati alla fantascienza.

Il primo singolo, “Automatic”, é un pezzo di poco più di tre minuti ma dal risultato grandioso, ritmato dai suoni grintosi e dal duro lavoro della chitarra di Tom Kaulitz, 19, e dalla voce gloriosa ed elettrizzante del gemello Bill. Il brano inizia con questi versi: “You’re automatic and your heart’s like an engine/ I die with every beat.” Questi versi e le melodie emozionanti e contagiose sono sottolineate dalla forza e dalla precisione del bassista 22enne Georg Listing e dal batterista 20enne Gustav Schaefer. Il titolo del singolo preannuncia il successo per una nuova fase nella storia dei Tokio Hotel. Un pezzo pieno di disperazione che crea un “inno da stadio” per le masse e per i loro fan.

I Tokio Hotel hanno iniziato come piccola band nella città di Magdeburg, diventando col tempo il più grande e importante gruppo tedesco degli ultimi 20 anni, ricevendo più di dieci album di platino, vendendo più di 6 milioni di copie e registrando il tutto esaurito nel loro tour europeo. La rivista americana Rolling Stone ha pubblicato un articolo sui Tokio Hotel e il “New York Time” ha dedicato un intero articolo alla band e alla sua storia. Agli MTV Video Music Award di Los Angeles, nel settembre 2008, i “Tokio Hotel” sono stati premiati come migliori nuovi artisti, un premio vinto in precedenza da band e artisti come i Nirvana, 50 Cent, Guns n’ Roses e Eminem. Poco dopo, hanno ricevuto quattro premi distinti agli MTV Latin Awards in Sud America. Il grande ritorno dei “Tokio Hotel” inizia con il loro nuovo album “Humanoid”.

**Nicola Bellodi**