---
id: 2394
title: La tv secondo Pippo Baudo
author: Redazione
type: "post"
guid: http://progressonline.it/2009/01/28/la-tv-secondo-pippo-baudo/
url: "/?p=2394"
post_views_count:
- '12'
- '12'
categories: "['CULTURA E SPETTACOLO']"
---

<font face="Tahoma, sans-serif"><font size="2">Una carriera lunga e lungimirante, che inizia dal Miss Sicilia del ’59 e arriva a quel Sanremo che conduce, a fasi alterne, da circa quarant’anni. Figlio della tradizione del varietà classico, è disgustato da un certo tipo di tv di oggi: commerciale, banale, diseducativa. Lontanissima dal suo ideale: un piccolo schermo che riflette usi e aromi di un popolo, ma che sa anche stimolarlo e farlo pensare.</font></font>

<font face="Tahoma, sans-serif"><font size="2">**Cosa non va nella tv di oggi?**</font></font>

<font face="Tahoma, sans-serif"><font size="2">Ha perso la sua nobiltà. Capisco li obiettivi commerciali, ma certe scelte si potrebbero evitare. Concordo con Zavattini, che diceva che la noia è volgare. Capisco il divertimento di una certa tv commerciale, ma non ne condivido i modi.</font></font>

<font face="Tahoma, sans-serif"><font size="2">**In che senso?**</font></font>

<font face="Tahoma, sans-serif"><font size="2">Basta con questo modo facile di fare tv, altrimenti alla fine uno se la fa da solo, vedi i vari youtube. La tv è una spugna, raccoglie tutto quello che il paese produce, profumi e cattivi odori, è l’espressione del suo degrado o della sua floridità. La nostra tv, rispetto a tante altre straniere, non è messa poi così male, ma ormai si va perdendo l’individualità in vista dell’omologazione. Inoltre la forma pedagogica oggi è respinta, si punta su programmi di prouderie, si trascurano quelli culturali e i miti finiscono per essere personaggi del gossip, tipo quelli del Grande Fratello, che dopo il primo momento di successo si trovano soli.</font></font>

<font face="Tahoma, sans-serif"><font size="2">**Un divismo troppo facile?**</font></font>

<font face="Tahoma, sans-serif"><font size="2">Non solo: diseducativo. Un giorno sono andato al mio paese a far pitturare una stanza. L’imbianchino non mi fece pagare, chiedendomi il favore di raccomandare il figlio, un ragazzetto biondo ossigenato, che voleva fare il tronista per diventare famoso. Rimasi scioccato e chiesi il conto. C’è un’idea di divismo banale, con esempi tremendi e una svalutazione totale del merito. </font></font>

<font face="Tahoma, sans-serif"><font size="2">**Nulla da salvare?**</font></font>

<font face="Tahoma, sans-serif"><font size="2">No, buona tv c’è ancora, la fanno persone come Fazio, Piero Angela… ma c’è bisogno di farla ridiventare di nuovo qualcosa di nazional popolare. E poi bisogna puntare sui giovani, che sono l’avvenire. Vorrei una tv più profonda e meno banale, di qualità. </font></font>

<font face="Tahoma, sans-serif"><font size="2">**I quiz provano ancora ad esserlo.**</font></font>

<font face="Tahoma, sans-serif"><font size="2">Sì ma ai tempi di Mike Buongiorno per vincere dovevi studiare, rispondere a domande difficilissime. Ora ci sono domande a 4 uscite, o la richiesta di indovinare il pacco giusto. Ma la vita non è un pacco fortunato, per chi studia e lavora seriamente tutto questo diventa insopportabile.</font></font>

<font face="Tahoma, sans-serif"><font size="2">**Infine: quali sono le regole per essere un buon presentatore?**</font></font>

<font face="Tahoma, sans-serif"><font size="2">Devi essere un personaggio: un po’ attore, un po’ mediatore, un po’ ruffiano. Ma in senso positivo.</font></font>

<font face="Tahoma, sans-serif"><font size="2">**Claudia Catalli**</font></font>

<font size="2">(Nella foto Pippo Baudo)</font>