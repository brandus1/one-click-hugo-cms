---
title: 'Premio Ignobel: i riconoscimenti scientifici più pazzi dell’anno'
author: Redazione
type: post
date: 2018-09-14T14:09:59+00:00
url: /?p=9666
colormag_page_layout:
  - default_layout
categories:
  - ATTUALITÀ
tags:
  - ignobel
  - ignobel 2018
  - premio ignobel
  - scienza

---
<img decoding="async" loading="lazy" class=" wp-image-9667 alignleft" src="https://progressonline.it/wp-content/uploads/2018/09/191831993-5b090cff-ed2d-49d0-8fd7-bcdff2af3b3b-300x169.jpg" alt="" width="373" height="210" />Il mondo, si sa, è fatto anche (se non soprattutto) di opposti. Al mare risponde la montagna, al bianco contrapponiamo il nero, al bello replica il brutto, alla luce il buio e così via. Ecco dunque che anche nella scienza (e nella ricerca) abbiamo un rapporto molto simile, tanto che al ben noto e ambito Premio Nobel replica il Premio &#8230; **Ignobel**. Non tragga in inganno il nome: questo riconoscimento, seppur sicuramente meno famoso rispetto al suo &#8220;fratellone&#8221;, può far ridere solamente in apparenza, ma viene consegnato a tutte ricerche che (citiamo testualmente) &#8220;prima fanno ridere, poi fanno riflettere&#8221;. Il Premio Ig è internazionale, studi e ricerche di tutto il mondo hanno concorso per l&#8217;assegnazione di questo riconoscimento e, possiamo dirlo con un po&#8217; di vanto, anche l&#8217;Italia si è portata a casa una &#8220;statuetta&#8221;.

Tutte le ricerche premiate, come detto, potrebbero sembrare bizzarre, strane, quasi farlocche in un primo momento, ma poggiano i loro esiti su studi, sperimentazioni, prove e verifiche scientifiche che **le rendono assolutamente attendibili**, tanto da essere pubblicate su riviste specializzate. La location in cui si è svolta la cerimonia nella nottata di ieri poi è di quelle importanti, il Sanders Theater dell’Università di Harvard.

Andiamo dunque a analizzare qui di seguito quali siano state queste ricerche, divise per categoria, che hanno ricevuto l&#8217;Ignobel:<img decoding="async" loading="lazy" class=" wp-image-9668 alignright" src="https://progressonline.it/wp-content/uploads/2018/09/C_2_articolo_3163195_upiImagepp-300x169.jpg" alt="" width="350" height="197" />

**Medicina**, a vincere sono gli statunitensi Marc Mitchell e David Wartinger che hanno utilizzato le montagne russe per dimostrare di poter curare i calcoli renali. L&#8217;idea dei ricercatori è quella di ‘smuovere&#8217; i calcoli dalla loro sede per farli scivolare fino a fuori dal nostro corpo.

**Biologia**, a vincere sono Svezia, Colombia, Germania, Francia e Svizzera. I ricercatori si sono impegnati a dimostrare che gli esperti di vino riescono ad identificare la presenza di una mosca in un bicchiere di vino grazie al loro olfatto.

**Chimica**, qui vince il Portogallo con una ricerca che dimostra come la saliva sia il miglior prodotto per pulire le superfici sporche.

**Letteratura**, vincono Australia, El Salvador e Regno Unito per aver documentato come la maggior parte delle persone che, utilizzando prodotti considerati complicati, non utilizzi il manuale di istruzioni.

**Eccoci giunti finalmente al premio vinto dall&#8217;Italia,** ottenuto nella categoria ‘**Antropologia**&#8216;, insieme a Svezia, Danimarca, Paesi Bassi, Germania, Regno Unito e Indonesia. Questa volta gli scienziati hanno raccolto, in uno zoo, dati utili a dimostrare che non siano solo gli scimpanzé a imitare noi esseri umani, ma anche noi a imitiare loro.

&nbsp;

&nbsp;

&nbsp;