---
id: 8179
title: L&#8217;hotel Molino Stuky candidato ai World Travel Awards
author: Redazione
type: "post"
guid: http://progressonline.it/?p=8179
url: "/?p=8179"
colormag_page_layout:
- default_layout
categories: "['VIAGGI']"
tags: "['Hilton Molino Stuky', 'Hotel Molino Stuky', 'hotel Venezia', 'migliori hotel Venezia', 'Molino Stuky', 'Molino Stuky Venezia']"
---

![](https://progressonline.it/wp-content/uploads/2018/03/download-300x136.jpg)L’hotel **Hilton Molino Stucky Venice** partecipa con grande entusiasmo alla XXV edizione dei **WORLD TRAVEL AWARDS™ 2018** con l’obiettivo di conquistare per la sesta volta di seguito il titolo di **Europe’s Leading Conference Hotel.** Un traguardo ambizioso da raggiungere, considerando che Hilton Molino Stucky detiene il titolo ininterrottamente dal 2013.

Le votazioni online per assegnare il prestigioso riconoscimento, rivolte a professionisti del settore e al grande pubblico, sono già aperte e fino al 20 maggio sarà possibile esprimere la propria preferenza accedendo al sito: [www.worldtravelawards.com/profile-32466-hilton-molino-stucky-venice](https://www.worldtravelawards.com/profile-32466-hilton-molino-stucky-venice). Hilton Molino Stucky è, inoltre, in concorso per il titolo [**Italy’s Leading Conference Hotel** ](https://www.worldtravelawards.com/award-italys-leading-conference-hotel-2017)e per il titolo **Italy’s Leading Hotel Suite**. La cerimonia di premiazione degli ambiti riconoscimenti per il continente europeo avrà luogo il prossimo **30 giugno** ad Atene.![](https://progressonline.it/wp-content/uploads/2018/03/wta_logo.png)

“Desideriamo con tutto il cuore vincere, per il sesto anno consecutivo, il premio di **Europe’s Leading Conference Hotel 2018**, poiché lavoriamo ogni giorno per raggiungere l’eccellenza e regalare ai nostri clienti un soggiorno indimenticabile. Il premio accende i riflettori sul centro congressi dell’hotel e sul suo costante impegno nell’offrire le strutture migliori per incontri di lavoro e conferenze“ commenta così la candidatura dell’edizione 2018 **Ilio Rodoni**, General Manager dell’**Hilton Molino Stucky Venice.**

I World Travel Awards, creati nel 1993, da 25 anni rappresentano un ambito evento che riconosce, premia e celebra l’eccellenza del settore; sono diventati un’istituzione chiave dell’industria del turismo e sono riconosciuti come il massimo marchio di garanzia della qualità a livello globale.