---
title: Benetti fa il tris
author: Redazione
type: post
date: 2017-10-20T17:33:43+00:00
url: /?p=6803
colormag_page_layout:
  - default_layout
categories:
  - ATTUALITÀ
tags:
  - Benetti
  - luxury
  - nautica
  - news
  - Yachts

---
Nasce quest’estate nei cantieri italiani e vanta una lunghezza di 38,1 metri e 8,3 metri di larghezza, è **la terza unità della gamma Benetti Fast**, il nuovo modello, consegnato a giugno al suo armatore, la cui sportività è messa in risalto dai materiali compositi e dalla fibra di carbonio che danno un senso di eleganza e leggerezza al mezzo.

**<img decoding="async" loading="lazy" class="size-medium wp-image-6806 alignleft" src="https://progressonline.it/wp-content/uploads/2017/10/Cattura-8-300x245.png" alt="" width="300" height="245" />Il colpo d’occhio**  
La mano del design esterno è quella dell’inconfondibile Stefano Righini che ha disegnato il panfilo seguendo uno stile aggressivo attraverso l’uso ‘prolungato’ delle finestre orizzontali, volto ad accentuarne l’aerodinamicità. Altra caratteristica di rilievo è l’elemento centrale che si sviluppa al lato della sovrastruttura e copre la scalinata di accesso all’upper deck. Ma è sui ponti che si può godere pienamente la vita di bordo, per questo Benetti ha ideato quattro aree distinte: sul lower deck si trova la spiaggetta con l’area bar, pensata per godersi il mare.  
Sull’upper deck, invece, trova spazio un tavolo teak intagliato a mano con dettagli di vetro e acciaio e, più avanti, un’area con una comoda seduta lunga due metri e con un’ampiezza di cinque, a cui è possibile aggiungere due confortevoli divanetti prendisole e una piscina.  
Il Sun Deck è dedicato integralmente al relax, qui non può quindi mancare l’area bar e due divani a L, una sala da pranzo, in cui gustare i pasti all’aperto.

**<img decoding="async" loading="lazy" class=" wp-image-6807 alignright" src="https://progressonline.it/wp-content/uploads/2017/10/Benetti-Fast-125_Skyler_internal-areas-11-300x200.jpg" alt="" width="332" height="221" />Il confort degli interni**  
Il progetto è di Redman Whiteley Dixon, l’apprezzatissimo designer di interni, che insieme al team interno ha realizzato le linee semplici e pulite del Fast 125’. Le parole chiave sono naturalezza e semplicità, caratteristiche che esaltano i materiali preziosi utilizzati.  
Le finiture interne sono caratterizzate da ebano lucido, legno tailandese e legno di noce Aniegrè. I soffitti sono rifiniti in una varietà di pelli e metalli da interno in un&#8217;alternanza che rende unica, in modo differente, ogni stanza.  
Benetti tiene al benessere degli armatori, per questo vuole regalare al proprietario &#8211; che vive a bordo dello yacht &#8211; anche la piacevole esperienza tattile: tutti i materiali utilizzati, dal pavimento ai corrimano, sono stati scelti per offrire le sensazioni tattili più calde e piacevoli possibile.  
Gli interni di Skyler sono stati progettati per accogliere comodamente fino a 10 ospiti in 5 cabine: 1 suite, 3 cabine doppie e una cabina con letti gemelli in cui può trovare posto un terzo letto. La zona destinata all’equipaggio accoglie fino a 7 persone, così da garantire un servizio completo e un’esperienza di bordo nel massimo del lusso.  
Il salone del ponte principale è particolarmente luminoso grazie al generoso utilizzo di finestre, altra zona estremamente curata – per chi ama la zona cucina – con l’isola centrale dove sono disposti i ‘fuochi’ e un pregiatissimo tavolo di marmo.  
Ciliegina sulla torta: il salone dell’upper deck che dispone di una comoda seduta, un bar con piano in marmo e uno schermo da 75’’. A disposizione anche una palestra e area benessere.

**Le prestazioni del motore**  
Con due motori MTU (12V 2000 M94) 2,636hp diesel e due propulsori Azipull, Skyler riesce a raggiungere una velocità massima di 22 nodi e una velocità di crociera di 17.5 nodi.  
La capacità del serbatoio di carburante è pari a 30.000 litri e garantisce un’autonomia di 1.540 miglia nautiche a 12 nodi.  
La caratteristica del motore di Skyler è il sistema di propulsione di ultima generazione progettato da Rolls Royce specificatamente per i modelli Fast 125’: Azipull Series Carbon 65 (AZP C65).  
Questo è un sistema di propulsione altamente efficiente, affidabile e leggero, grazie all’utilizzo diffuso di materiali compositi: “Elemento fondamentale nel ridurre l’impatto ambientale di uno yacht moderno,” – ha detto Vincenzo Poerio, CEO di Benetti – “abbiamo lavorato a stretto contatto con Rolls-Royce Marine con l’obiettivo di sviluppare un sistema di propulsione di eccellenza per la nostra nuova linea di megayacht esclusivi. Il successo di questa collaborazione è confermato dai fatti: Skyler è la terza unità di questa serie ad essere costruita, ed altre tre sono in fase di costruzione”.

[www.benettiyachts.it][1]

 [1]: https://benettiyachts.it/