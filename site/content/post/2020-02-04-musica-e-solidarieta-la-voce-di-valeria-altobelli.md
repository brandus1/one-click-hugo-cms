---
id: 12494
title: "Musica e solidariet\xE0, la voce di Valeria Altobelli"
author: Redazione
type: "post"
guid: http://progressonline.it/?p=12494
url: "/?p=12494"
colormag_page_layout:
- default_layout
hefo_before:
- '0'
hefo_after:
- '0'
categories: "['CULTURA E SPETTACOLO']"
tags: "['musica', 'musica italiana']"
---

# Musica e solidarietà. Le note del cuore nella mission di una giovane donna italiana, Valeria Altobelli, di formazione giuridica ma, nella vita, anche modella, presentatrice, cantante e attrice, moglie e mamma.

La musica la unisce alla soprano più famosa al mondo Sumi Jo – vincitrice di un Grammy e candidata agli Oscar – e a molte ragazze ‘miss’ in concorsi di bellezza internazionali.

Un legame che viene, soprattutto, da un grande sogno d’amore.

Fondatrice della Mission Onlus-NGO, nella quale operano attualmente volontarie provenienti da più di 150 Paesi, **Valeria Altobelli**, con forza e determinazione, è riuscita ad unire artisti, musicisti, parolieri provenienti da ogni parte del mondo.

Nel 2017, la Onlus-NGO, grazie ad una sfilata solidale alla quale hanno partecipato 40 rappresentanti di altrettante Nazioni, artisti e personaggi italiani del mondo dello spettacolo, ha raccolto fondi per un totale di 35.000 euro destinati alla ricostruzione di una scuola materna in Abruzzo.

![microfono](https://progressonline.it/wp-content/uploads/2020/02/microphone-2130806_640-300x200.jpg)Con il brano musicale ‘We are the world’ (Noi siamo il mondo), nel 1985 i [cantanti](https://it.wikipedia.org/wiki/Cantanti) [statunitensi](https://it.wikipedia.org/wiki/Statunitensi) [Michael Jackson](https://it.wikipedia.org/wiki/Michael_Jackson) e [Lionel Richie](https://it.wikipedia.org/wiki/Lionel_Richie) mobilitarono il mondo per un’iniziativa di solidarietà a favore della popolazione dell’Etiopia afflitta da una disastrosa carestia. **La canzone vinse 4 Grammy Award** ed è tuttora il brano più venduto nella storia della musica.

### Attualmente, Valeria Altobelli riadatta in 6 lingue cantate, 15 parlate e 23 scritte, la melodiosa canzone ‘I’m standing with you’ (Sto con te) di Diane Warren, con l’arrangiamento di John Debney, già compositore de ‘La Passione di Cristo’ di Mel Gibson, e la collaborazione dell’ingegnere del suono americano Manny Marroquine.

Promuove, così, la campagna ‘*We Stand With You*’ (Noi Siamo con Te) di ‘*Mission Onlus – NGO*’ per il 2020, che l’associazione presenterà il prossimo 8 marzo, Giornata internazionale dei diritti della donna, per collaborare con organizzazioni locali in ogni paese nella lotta alla violenza e alla discriminazione nei confronti di donne e bambini.

‘*La musica come mezzo universale contro la violenza’*, ha detto la **Altobelli** in un’intervista all’emittente statunitense CNN.

Una vita di successi in ogni campo. Nel 2016 le viene conferito il premio come giovane personaggio femminile dell’anno per il suo lavoro nell’ambito dell’arte a 360 gradi. A gennaio del 2019 inaugura, cantando, il ‘Los Angeles Italia Film Festival’ ad Hollywood, presso il prestigioso Chinese Theatre. Parla al National Prayer Breakfast a Washington D.C. e, nello stesso anno, come special guest, è in tour nelle più importanti città italiane, con il più grande coro gospel del Texas. A fine luglio è l’unica italiana a sfilare sul carpet del Jackie Chan Film Festival, in Cina e, poi, all’UCLA Award Hollywood for Science. Canta a Tyler Texas con un coro di circa 500 elementi e riceve, come massima onorificenza, la bandiera americana sventolata su Capitol Hill e quella texana, per il suo valore di eccellenza italiana all’estero.

**Oggi, con la canzone ‘I’m standing with you’, porta la bandiera italiana agli Oscar 2020.**

Un progetto di solidarietà per le donne, con le donne. E a favore di quei bambini – circa 500.000, in soli 5 anni, secondo una stima di Save the Children – che hanno assistito a violenze ai danni delle loro madri.

Per i minori, privati di tutto, questa terribile violenza ‘indiretta’ lascia traccia devastanti e indelebili per tutta la vita.

Auguri, Valeria! Esempio di capacità, forza, entusiasmo e determinazione per tutte le donne del mondo. Come recita la tua canzone, ‘Noi siamo con te!!’

Per promuovere una cultura che abbatta la violenza, fisica e psichica, nel pieno rispetto della persona e delle differenze. Per dare una concreta speranza alle donne e ai loro figli in tutto il mondo, ogni giorno.

Elvira Frojo