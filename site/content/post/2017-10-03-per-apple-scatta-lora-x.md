---
title: Per Apple scatta l’ora X
author: Redazione
type: post
date: 2017-10-03T08:03:35+00:00
url: /?p=6442
colormag_page_layout:
  - default_layout
categories:
  - ATTUALITÀ
tags:
  - 4K a 60 fps
  - Apple
  - iOS 11
  - iPhone
  - iPhone X
  - melafonino
  - smartphone
  - X

---
Il nuovo melafonino è caratterizzato da una rivoluzione che comincia proprio dal design. Un grande display HDR Multi Touch OLED all screen da 5.8&#8243; Super Retina occupa la quasi totalità della superficie frontale mentre il bordo curvo è stato sostituito da un tradizionale pannello flat con cornici estremamente ridotte e risoluzione 2436&#215;1125 da 458 ppi.  
Sotto la scocca di iPhone X batte il cuore più potente mai realizzato da Apple, in grado di rivaleggiare e battere anche i nuovi iPad Pro. Si tratta di Apple A11 Bionic, un SoC dotato di un&#8217;inedita CPU esacore, con 4 core Mistral a basso consumo e 2 core Monsoon ad alte prestazioni, assistita da 3GB di memoria RAM.

Introdotte importanti novità anche sul versante dei video: grazie proprio alla potenza offerta da A11 Bionic iPhone X è il primo smartphone al mondo a poter registrare filmati con risoluzione 4K a 60 fps, mentre gli slow motion riescono a raggiungere i 240 fps anche a risoluzione 1080p FullHD.

Altra novità unica e di rilievo è l’aggiunta del sistema FaceID che attraverso la nuova True Depth Camera sfrutta 30.000 punti per creare un modello e riconoscere il viso dell&#8217;utente anche al buio. Questo sistema permette di effettuare anche pagamenti totale sicurezza: come lo stesso Tim Cook ha rivelato il rischio di essere ingannato è uno su un milione, perché la fotocamera &#8211; da 12 megapixel a doppia lente &#8211; è in grado di calcolare la profondità dei tratti del viso.  
Dettaglio da non sottovalutare è la durata della batteria che si allunga di due ore rispetto all&#8217;iPhone 7, supportando anche la ricarica wireless.  
iPhone X Edition è equipaggiato di serie con iOS 11, a partire da 1.189 euro per la versione da 64GB, con preordini che cominceranno il 27 ottobre e disponibilità dal 3 novembre.