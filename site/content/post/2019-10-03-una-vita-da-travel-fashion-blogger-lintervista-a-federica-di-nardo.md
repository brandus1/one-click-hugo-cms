---
id: 11934
title: Una vita da travel fashion blogger &#8211; L&#8217;intervista a Federica Di
  Nardo
author: Redazione
type: "post"
guid: http://progressonline.it/?p=11934
url: "/?p=11934"
colormag_page_layout:
- default_layout
categories: "['VIAGGI']"
tags: "['news viaggi', 'Viaggi']"
---

Nel bailamme di informazioni che saturano il web, ci si ritrova spesso a chiedersi come costruire un’esperienza digitale di successo. **Federica Di Nardo**, classe 1988, una vita tra Bergamo e Milano, ma proiettata verso il mondo, ha cominciato da una passione, quella per la moda, per poi mixarla con la curiosità e il desiderio di scoprire nuovi orizzonti, e infine aggiungere un pizzico di innovazione e creatività. Così, nel 2013 è nato *TheCutielicious.com*, oggi trasformato in *federicadinardo.com*: in pochi anni Federica è riuscita a fare la differenza, diventando la titolare di uno fra **i 5 blog indipendenti italiani più seguiti**. Un approccio artistico e non convenzionale il suo, che le ha permesso di collaborare con alcuni fra i più prestigiosi marchi nazionali e internazionali del settore fashion, travel e lifestyle, in un’ottica di influencer marketing di altissima qualità e impatto.

**![](https://progressonline.it/wp-content/uploads/2019/10/Rovaniemi-240x300.jpg)Come è nato il progetto del tuo blog e come si evoluto nel corso del tempo?**

Il mio blog è nato nel 2013 come blog di moda, al tempo trattavo principalmente fashion: designer, tendenze, consigli di stile. Con il passare degli anni e l’arrivo dei social ho iniziato a sentire l’esigenza di raccontare qualcosa che fosse più esperienziale e così ho incontrato il mondo dei viaggi.

**Che cosa significa essere una “travel fashion blogger”?**

Nel mio lavoro cerco di mixare l’estetica della moda, derivante dalla mia formazione in Fashion Styling, all’avventura e alla scoperta tipiche del viaggio: amo creare delle immagini appaganti che sembrino uscite da una rivista, ma che al tempo stesso trasmettano la voglia di visitare quella specifica destinazione…di prendere e partire.

**In base alla tua esperienza, in che modo oggi si può fare la differenza sui social media?**

Quello dei social inizia ad essere un settore saturo, per fare la differenza è necessario essere unici e differenziarsi, proponendo contenuti utili dal taglio interessante. Avere una caratteristica, una specificità è fondamentale, accostando poi a tutto questo una progettualità e una strategia ben precise.

**Quali sono le caratteristiche di una comunicazione non convenzionale e quali gli errori da evitare per scongiurare l’abbandono dei follower?**

Essere genuini e fedeli a se stessi. La spontaneità è ancora molto apprezzata. Fondamentale inoltre è proporre contenuti di livello e sposare progetti in cui si crede veramente, brand affini alle nostre idee e ai nostri gusti.

**Come organizzi il tuo lavoro e costruisci i contenuti da proporre sui tuoi canali?**

Ho costruito un team di 5 persone che lavora con me, ci confrontiamo tutti i giorni per organizzare il lavoro e cercare di proporre contenuti nuovi, ricercati e sempre più interessanti. È una sfida continua, reinventarsi e migliorarsi ogni giorno… credo che questo sia l’aspetto più divertente di questo lavoro.

**Passando “dall’altra parte della barricata”: come utente, cosa attira la tua attenzione sui social network?![](https://progressonline.it/wp-content/uploads/2019/10/India-240x300.jpg)**

Mi piace essere sorpresa, adoro chi riesce ad uscire dall’ordinario. È la creatività, nel senso più puro del termine, a farmi apprezzare qualcosa.

**Vanti numerose collaborazioni con brand prestigiosi: come le selezioni?**

Sono molto pignola nella scelta dei brand con cui lavorare: valuto molto attentamente i progetti, il mio obiettivo è creare delle sinergie e, attraverso queste, proporre contenuti che possano essere rilevanti e fruibili.

**Che rapporto hai con i tuoi follower?**

Ho un rapporto molto stretto con chi mi segue, rispondo personalmente a tutti i commenti e ai messaggi. Molto spesso, durante i viaggi, mi capita di incontrare tanti dei follower che vivono all’estero ed è proprio in quel momento che apprezzo e capisco l’importanza dei social, che diventano in quell’occasione un modo per avvicinarsi, un mezzo che unisce e permette un’interazione e uno scambio reale.

**Il settore turistico può trovare, attraverso le attività degli influencer e dei blogger, una concreta spinta di sviluppo, innovazione e promozione?**

Io credo proprio di sì ed è evidente se pensiamo a quanto sono cresciute le attività legate all’influencer marketing. Una buona presenza sui social è oggi imprescindibile, il fenomeno del “Turismo da Instagram” è il nuovo modo di viaggiare, soprattutto per quanto riguarda i millennials. Gli enti e gli operatori del turismo internazionale si affidano sempre più al web per pubblicizzare destinazioni, attività, strutture ed esperienze.

**Consigli di viaggio?**

Non ci sono dei consigli giusti o sbagliati, la vacanza deve essere relax.

Elisabetta Pasca