---
id: 3483
title: La Turchia presenta Istanbul capitale europea della cultura
author: Redazione
type: "post"
guid: http://progressonline.it/2010/03/29/la-turchia-presenta-istanbul-capitale-europea-della-cultura/
url: "/?p=3483"
post_views_count:
- '11'
- '11'
categories: "['VIAGGI']"
---

<div> </div><div>La BMT - Borsa Mediterranea del Turismo, che si terrà a Napoli dal 26 al 28 marzo 2010, sarà per la Turchia l’occasione ideale per incontrare gli operatori del settore e per proporre interessanti offerte turistiche sempre più rivolte alla soddisfazione di un mercato esigente. Un’opportunità per scoprire le potenzialità turistiche del Paese della Mezza Luna: culturali, balneari, termali e anche gastronomiche, con un ottimo rapporto tra qualità e prezzo.</div><div>Punto di forza per la crescita dell’indotto turistico sono la ricchezza e la varietà dell’offerta, completate anche dalle tante strutture destinate agli amanti del mare e del golf, dell’avventura e della barca, delle terme e del benessere, affiancate da lussuosi ed attrezzati centri congressuali. In questi anni in Turchia sono stati realizzati progetti per rinnovare l’industria turistica, puntando a raggiungere un alto livello di competitività internazionale, ad aumentare il numero degli arrivi e a creare una domanda che sia distribuita nell’intero corso dell’anno e in tutto il territorio. Tutto questo assicurando la conservazione delle risorse naturali e culturali del Paese.</div><div> </div><div>“Quest’anno i riflettori sono puntati su Istanbul” afferma Aygun Atalay, Consigliere Culturale e Responsabile dell’Ufficio Cultura e Informazioni dell’Ambasciata di Turchia in Italia. “Nominata Capitale Europea della Cultura 2010, questa città leggendaria apre le sue possibilità e il suo spirito a tutti coloro che in Europa e nel mondo sanno apprezzare l’arte e la cultura. Allo scopo di far vivere pienamente lo spirito di Istanbul 2010 la città si rinnova nell’architettura e nell’assetto urbano, prevede nuovi luoghi della cultura e dell’arte, organizza festival, ridà nuova vita alla sua eredità culturale universale, rafforza l’infrastruttura culturale e artistica, il tutto per garantire il massimo della partecipazione. Saranno quasi 500 gli appuntamenti che attendono i 10 milioni di visitatori previsti fra concerti, mostre, rappresentazioni teatrali, balletti, laboratori di fotografia e di arte contemporanea, ma anche conferenze e cicli di studi”. Il tema portante è "Istanbul : la città dei quattro elementi", la città come cerniera fra continenti e culture diverse.</div><div> </div><div>Tra le mete più amate si confermano nuovamente, oltre ad Istanbul, la Cappadocia, Pamukkale ed Efeso. Fra le destinazioni estive i luoghi più gettonati sono Bodrum sulla costa Egea ed Antalya sulla costa mediterranea. Tra le nuove destinazioni si evidenziano invece le zone dell’Est della Turchia come Trabzon, il lago Van e il Monte Nemrut. In occasione della BMT, si potrà quindi approfittare per conoscere in lungo e in largo le tante offerte di questo territorio.</div><div> </div><div>Non si arresta infatti il trend positivo degli arrivi internazionali in Turchia. Secondo i dati del Ministero della Cultura e del Turismo della Repubblica di Turchia, il numero di turisti internazionali arrivati in Turchia nell’anno 2009 (dati da gennaio a dicembre) è stato di 27.077.114 con un incremento del 2,81% rispetto all’anno precedente e gli italiani presenti sono stati 634.886. Le città più visitate sono state Antalya con 8.260.399 di turisti, Istanbul con 7.510.470 e Mu?la con 2.820.298. La Turchia ha chiuso quindi l’anno 2009 con la soddisfazione di chi ha ottenuto nel settore turistico risultati eccellenti e si prepara al 2010 con nuovi e stimolanti obiettivi, soprattutto in vista di Istanbul Capitale Europea della Cultura 2010. Per l’economia turca, il turismo è un elemento di notevole importanza e per questa ragione rappresenta un fattore di assoluta priorità. Vi è un consenso di opinione che la Turchia ha un enorme potenziale di sviluppo per la grande varietà di risorse naturali per i valori culturali e le attrazioni turistiche. Prospettive a lungo termine indicano che il turismo turco continuerà a crescere ad un tasso addirittura superiore a quello del mondo e della media europea verso l’anno 2020.</div><div> </div><div>Inoltre Istanbul, secondo i dati dell’ ICCA - International Convention &amp; Congress Association, sale di posizione nella classifica delle 20 città più scelte per ospitare meeting di livello internazionale. Nel 2009, Istanbul ha aperto le sue porte a 72 convention e i dati dell’Istanbul Convention Visitors Bureau (ICVB) dimostrano che, in un arco di 10 anni, il numero di partecipanti che frequentano le conferenze internazionali è salito da 9.987 a 83.043 presenze. Nel 2009, grandi eventi hanno avuto luogo a Istanbul, come il quinto Forum Mondiale dell’Acqua con 25.000 delegati, l’Annual Meetings of the Boards of Governors del Fondo Monetario Internazionale ed il World Bank Group, con 15.000 partecipanti.</div><div>Presso lo stand, oltre all’Ufficio Cultura e Informazioni dell’Ambasciata di Turchia, saranno presenti diversi co-espositori : Turkish Airlines, Intra Tours DMC &amp; Inair Aviation Turkey, Marveltour, Dirotta da Noi Tour Operator – Insieme Tour, Turbanitalia, Entour Tour Operator, Alfina Hotel Cappadocia e Divan Hotels.</div><div> </div><div>[**www.turchia.it**](https://www.turchia.it)</div><div> </div><div>a cura della redazione</div>