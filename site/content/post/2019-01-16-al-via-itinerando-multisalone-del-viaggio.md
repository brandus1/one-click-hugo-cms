---
title: Al via Itinerando, il multisalone del viaggio
author: Redazione
type: post
date: 2019-01-16T10:40:08+00:00
url: /?p=10428
colormag_page_layout:
  - default_layout
categories:
  - VIAGGI
tags:
  - itinerando
  - itinerando padova
  - Viaggi
  - viaggiare

---
<img decoding="async" loading="lazy" class="alignleft size-medium wp-image-10431" src="https://progressonline.it/wp-content/uploads/2019/01/fiera-del-camper-padova-2018-dooid-300x200-300x200.jpg" alt="" width="300" height="200" />Ritorna **Itinerando**, il primo multisalone del viaggio. Punto di riferimento per tutti gli appassionati di nautica e sport acquatici, bicicletta e cicloturismo, camper e campeggio, Itinerando, che si svolge dall’1 al 3 febbraio 2019 nella **Fiera di Padova**, è giunto alla 3a edizione e si presenta quest’anno ancora più ricco di proposte per gli appassionati del turismo “in movimento”.  
All’interno di Itinerando: Expocamper dedicato al camper e campeggio, Mondomare per la nautica e gli sport del mare, BikeTravel con tante proposte per il cicloturismo. E poi ancora spazio all’Outdoor per gli appassionati di montagna, trekking, turismo a cavallo e attività en plein-air; all’Offroad con modelli di 4&#215;4, moto da turismo e da fuori strada; alle Destinazioni dove vivere esperienze uniche e conoscere le caratteristiche feste nei borghi.

**Exocamper**: camper e case mobili  
Uno spazio di oltre 10.000 metri quadri dedicato al mondo del campeggio. Il padiglione 7 del salone ospita Expocamper: i visitatori appassionati di questo mondo trovano qui tutte le ultime novità del settore. In esposizione l’offerta delle principali case produttrici di camper e aziende leader nel settore della fabbricazione di accessori tecnici di ultima generazione per camper, caravan, furgonati e minivan.  
Non solo mezzi e accessori: nel cuore del padiglione Expocamper i visitatori potranno scoprire tante nuove idee di viaggio, destinazioni da scoprire e proposte innovative per vivere al meglio la loro passione per il plein-air.

Evento speciale dell’edizione 2019 è **ABITARE ITINERANDO** rivolto al mondo delle case mobili. Dalle tiny house, le innovative “case con le ruote”, alle esclusive tende da glamping, che combinano lusso e avventura, il settore delle case mobili rappresenta un trend sempre più in voga, che consente di abitare i territori in modo inedito e di sperimentare nuovi stili di vita “su misura”.  
Mondomare: il salone nautico del nord est.<img decoding="async" loading="lazy" class="size-medium wp-image-10430 alignright" src="https://progressonline.it/wp-content/uploads/2019/01/page-thumbs-09-300x222.jpg" alt="" width="300" height="222" />

È il salone nautico di riferimento per il nord est: **Mondomare**, un altro dei settori che danno vita a Itinerando. Qui si respira la passione per il mare, i visitatori possono immergersi tra le proposte dei migliori marchi della piccola nautica, incontrare artigiani specializzati nel settore e scoprire un’ampia offerta di mezzi, accessori e servizi.  
Quest’anno Mondomare amplia ulteriormente la sua offerta ospitando uno spazio dedicato agli sport acquatici e alla subacquea.  
Numerosi saranno gli eventi dedicati al mondo del mare e alla sua tutela, spazio anche alle esperienze degli altri viaggiatori e alle proposte di viaggio, con informazioni su porti turistici, broker, charter e club nautici.

**BikeTravel**: in sella alle due ruote  
Un turismo in continua crescita è quello della bicicletta, settore che non poteva mancare a Itinerando. Anche il cicloturismo, pur essendo a portata di tutti, permette di raggiungere mete insolite e di sperimentare viaggi avventurosi, come avviene del resto per camper e barca.  
Il padiglione 4 del salone ospita BikeTravel dedicato a tutti gli amanti della due ruote. Qui i cicloturisti possono trovare mezzi, attrezzature, accessori, ma soprattutto proposte di viaggio, itinerari e destinazioni dedicati alla loro passione. Inoltre il settore presenta un’ampia offerta di ciclovie, oltre alla possibilità di confrontarsi con altri appassionati di viaggi a due ruote.