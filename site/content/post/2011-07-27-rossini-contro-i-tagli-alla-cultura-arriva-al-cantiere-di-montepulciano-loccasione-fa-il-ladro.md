---
id: 3161
title: Rossini contro i tagli alla cultura. Arriva al Cantiere di Montepulciano &#039;L
  ?occasione fa il ladro&#039;
author: Redazione
type: "post"
guid: http://progressonline.it/2011/07/27/rossini-contro-i-tagli-alla-cultura-arriva-al-cantiere-di-montepulciano-loccasione-fa-il-ladro/
url: "/?p=3161"
post_views_count:
- '11'
- '11'
categories: "['CULTURA E SPETTACOLO']"
---

**Secondo atteso appuntamento con l’opera lirica del** [36° Cantiere Internazionale d’Arte](https://www.progressonline.it/index.php?livello=&sezione=30&articolo=3527&lang=it) che presenta oggi 28 luglio – in replica il 30 e il 31 – al Teatro Poliziano l’opera buffa di età classica L’occasione fa il ladro (1812) di un giovanissimo Gioacchino Rossini: una deliziosa farsa in due atti composta dal celebre musicista in soli undici giorni.

**Caterina Panti Liberovici, dopo il successo del “Barbiere” di Paisiello** del 2009, torna a Montepulciano per questo nuovo allestimento di cui cura la regia. A guidare l’orchestra del Royal Northern College of Music di Manchester sarà il gesto nitido e deciso di Roland Böer mentre per la recita del 31 salirà sul podio Roberto Perata. Rossini, il palco vuoto, l’identità, l’illusionismo sono i punti fermi di questa messinscena: come suggerisce la regista, anche provocatoriamente, “Rossini perché ovviamente l’ha scritta; il palco vuoto per i tagli al budget; l’identità, visto che nessuno è proprio se stesso in questa storia; l’illusionismo per il sentimento di ambigua meraviglia”. Nel cast: David Zacchigna (tenore) nel ruolo di Don Eusebio, Deborah Lynn Cole (soprano) sarà Berenice, il Conte Alberto sarà interpretato da Gustavo Quaresma (tenore) e ancora in scena Simon Bailey, Anna Ryberg, Leonardo Nibbi.

**Nel pomeriggio del Cantiere in programma il Concerto dei Solisti** del Royal Northern College of Music di Manchester alle ore 17.00 presso la Galleria Opio5 che propone alcune perle del repertorio della moderna musica da camera per ottoni. Alle ore 18.30 la Sala Gattavecchi ospita invece il Recital pianistico di Ciro Longobardi: “un viaggio intorno al pianoforte contemporaneo” spiega il pianista “un percorso prevalentemente italiano con una breve deviazione franco-canadese”. In programma Perocco, Marchettini, Sani, Mefano, La Croix, dall’Ongaro e Fedele.

**Infine per Area Cantiere alle ore 21.30 il Concerto del Quartetto Ascanio** presso la Collegiata dei Santi Leonardo e Cassiano a San Casciano dei Bagni con musiche di Beethoven, Mendelssohn-Bartholdy, Debussy.

<span style="color: rgb(255, 204, 0);">  
</span>

<span style="color: rgb(255, 204, 0);">**BOTTEGHINO** </span>

Teatro Poliziano: da 30 a 40 € | Galleria Opio5: 15 € | Sala Gattavecchi: 16 € |

Area Cantiere: ingresso libero

Residenti: sconto 50% | Under 16: gratis Info: 0578 758473 [www.fondazionecantiere.it](https://www.fondazionecantiere.it)