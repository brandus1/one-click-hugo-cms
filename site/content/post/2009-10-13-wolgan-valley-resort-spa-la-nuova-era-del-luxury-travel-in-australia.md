---
id: 3434
title: Wolgan Valley Resort &amp; Spa, la nuova era del luxury travel in Australia
author: Redazione
type: "post"
guid: http://progressonline.it/2009/10/13/wolgan-valley-resort-spa-la-nuova-era-del-luxury-travel-in-australia/
url: "/?p=3434"
post_views_count:
- '11'
- '11'
categories: "['VIAGGI']"
tags: "['ecologia', 'turismo', 'vacanze', 'wellness']"
---

Il tanto atteso Wolgan Valley Resort &amp; Spa, primo resort di lusso ubicato in una riserva naturale in Australia e prima struttura di Emirates Hotels &amp; Resorts al di fuori di Dubai, ha accolto il 1° ottobre i suoi primi ospiti.

"L’Australia ha una storia affascinante, un patrimonio naturale e una fauna selvatica unici, per non parlare di alcuni tra i paesaggi più emozionanti del mondo. Crediamo che l’Australia abbia un grande potenziale e siamo estremamente orgogliosi che Wolgan Valley Resort &amp; Spa non sia semplicemente una vetrina del meraviglioso territorio australiano, ma che contribuirà anche alla diffusione di questo modello di turismo di lusso basato sulla sostenibilità ambientale”, ha aggiunto Sua Altezza che poi ha commentato: "Gli ospiti che hanno visitato il Wolgan Valley Resort &amp; Spa durante la fase di pre-apertura lo hanno definito ‘unico’ in Australia. Grazie a una struttura di alto livello, stiamo già riscontrando un forte interesse locale e internazionale da parte dei mercati business e leisure ".

Questo progetto da 125 milioni di dollari australiani, costruito sulla base degli stessi principi del famoso Al Maha Desert Resort &amp; Spa di Emirates, combina le aspettative del viaggiatore di alto profilo ad un elevato impegno nei confronti della sostenibilità sociale, ecologica e ambientale. Situato tra due dei più importanti parchi nazionali d’Australia che si affacciano sulla Blue Mountains World Heritage Area, Wolgan Valley Resort &amp; Spa dispone di 40 suite ed è perfettamente integrato nel suo ambiente, grazie ad ampi programmi di sostenibilità ambientale. Il resort occupa solo il due per cento di un territorio di 4.000 ettari e la restante area è occupata da una riserva di fauna selvatica.

Sua Altezza Sheikh Ahmed bin Saeed Al-Maktoum, Chairman e Chief Executive di Emirates Airline and Gruop, ha dichiarato entusiasta: "Wolgan Valley Resort &amp; Spa, caratterizzato da lusso, privacy ed eccezionale attenzione all’ambiente, rappresenta una combinazione senza precedenti in Australia. Anticipando una nuova era per i viaggi di lusso nel paese, il resort protegge attivamente l’habitat circostante e le sue specie autoctone, offrendo al tempo stesso gli standard qualitativi di primo livello previsti in un resort di lusso.

"Sin dall’apertura di Al Maha, avvenuta circa dieci anni fa, abbiamo progettato il nostro lavoro sulla base di valori di sostenibilità e di coscienza ambientale; siamo leader nel campo della conservazione della fauna selvatica, in particolare per quanto riguarda la protezione delle specie in pericolo di estinzione. Con l’apertura del Wolgan Valley Resort &amp; Spa in Australia, andiamo ad ampliare il numero dei resort di lusso basati sulla nostra filosofia di grande attenzione alla natura, in un altro paese, in un altro continente e in condizioni eco-ambientali differenti".

Wolgan Valley è stato selezionato da Emirates dopo una lunga ricerca di una località che si prestasse a progetti di conservazione ambientale. L’Australia è una destinazione importante per Emirates, e Wolgan Valley è un eccellente esempio dell’impegno di Emirates nei confronti di questo Paese. Wolgan Valley ha anche una grande valenza storica. Charles Darwin ha visitato l’area nel 1836 e la proprietà originaria, risalente al 1832, è stata successivamente restaurata e riportata al suo antico splendore per offrire agli ospiti uno scorcio affascinante del patrimonio locale. Ogni suite del resort dispone di piscina, veranda privata, area giorno e notte separate, un lussuoso bagno in stanza e due camini.  
L’architettura del resort è innovativa grazie alla sua filosofia ambientale, ma classica nel suo approccio estetico. Il design trae ispirazione dall’originale Federation style e ricorda le fattorie australiane tradizionali.

Wolgan Valley Resort &amp; Spa ospita la Timeless Spa di Emirates. Creato originariamente per Al Maha, questo marchio Spa di Emirates diventa parte integrante dell’esperienza dell’ospite. Il punto di forza della Timeless Spa si concentra nell’utilizzo di prodotti naturali e nell’offerta di un’ampia gamma di trattamenti olistici rivitalizzanti e rilassanti per il corpo.   
L’esperienza di soggiorno al Wolgan Valley Resort &amp; Spa è arricchita anche dalla grande attenzione rivolta alla qualità dei prodotti australiani utilizzati che, in linea con la filosofia del resort, sono tutti alimenti locali, biologici e di stagione.

Le attività presso il Wolgan Valley Resort &amp; Spa comprendono escursioni guidate alla scoperta della fauna selvatica nel suo habitat naturale, safari a bordo di quattro ruote, avventure in mountain bike e a cavallo attraverso paesaggi spettacolari, visite culturali nelle aree aborigene, escursioni e visite fotografiche guidate presso il Wollemi Pine Grove.

**C.S.**

<span class="Apple-style-span" style="font-family: Arial; font-size: 13px; white-space: pre; -webkit-border-horizontal-spacing: 2px; -webkit-border-vertical-spacing: 2px; ">Wolgan Valley Resort &amp; Spa</span>

<span style="font-family: Verdana; "><span style="font-size: small; ">2600 Wolgan Road  
Wolgan Valley  
PO Box 390  
Lithgow  
NSW 2790  
Australia</span></span>

[**www.emirateshotelsresorts.com/wolgan-valley**](https://www.emirateshotelsresorts.com/wolgan-valley)