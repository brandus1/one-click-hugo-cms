---
id: 3008
title: Da Boston a Rimini per i capolavori dell&#039;arte
author: Redazione
type: "post"
guid: http://progressonline.it/2009/09/30/da-boston-a-rimini-per-i-capolavori-dellarte/
url: "/?p=3008"
post_views_count:
- '9'
- '9'
categories: "['CULTURA E SPETTACOLO']"
---

Sessantacinque capolavori della pittura europea dal Cinquecento al Novecento e provenienti da uno tra i maggiori musei del mondo, il Museum of Fine Arts di Boston, saranno in mostra fino al 14 marzo 2010 a Rimini.

Sei le sezioni previste: il sentimento religioso, la nobiltà del ritratto, l’intimità del ritratto, nature morte, interni e il nuovo paesaggio. In mostra capolavori di Tintoretto, Moroni, Degas, Constable, Corot, Van Dyck, e ancora Gainsborough, Matisse, Renoir, Velásquez e Rembrandt, fino alla grande tela di Picasso del 1910 con il ritratto cubista di una donna.

Ed ancora, cinque le opere di Claude Monet, oltre a Murillo, El Greco, Zurbarán in Spagna, De Hooch, Saenredam e De Witte con i loro quasi metafisici interni nell’Olanda seicentesca. Per non dire di una nutrita sezione impressionista, che consta di autori quali Manet, Sisley, Pissarro, Cézanne, Bernard, Signac, Gauguin e Van Gogh.  
Da Rembrandt a Gauguin a Picasso. L’incanto della pittura. Capolavori dal Museum of Fine Arts di Boston. Rimini, Castel Sismondo. Dal 10 ottobre 2009 al 14 marzo 2010.

**L.D.S.**

[**www.lineadombra.it**](https://www.lineadombra.it)