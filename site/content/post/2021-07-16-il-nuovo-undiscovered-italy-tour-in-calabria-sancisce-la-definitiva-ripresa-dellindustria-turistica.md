---
id: 13456
title: Il nuovo Undiscovered Italy Tour in Calabria sancisce la definitiva ripresa
  dell&#8217;industria turistica
author: Redazione
type: "post"
guid: https://progressonline.it/?p=13456
url: "/?p=13456"
colormag_page_layout:
- default_layout
categories: "['Uncategorized', 'VIAGGI']"
tags: "['italian wedding', 'wedding', 'wedding in italy']"
---

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2021/07/Daniela-Corti.jpg)</figure></div>In cabina di regia **Daniela Corti**, ideatrice del format, l’**Enit**, ente patrocinante, e la **Camera di Commercio di Catanzaro**, partner.  
 Un nuovo educational tour in Calabria – il terzo in questa regione, dopo i due del 2020 – per meeting e wedding planner, nonché per una selezione di travel blogger e giornalisti specializzati, sotto il format **Undiscovered  
Italy Tours**, ideato e realizzato da Daniela Corti Events con il patrocinio dell’Enit mette un punto definitivo sulla ripresa del nostro turismo a valle del successo della campagna vaccinale e del riavvio di tutte le attività.  
Il viaggio, in programma da lunedì 19 a giovedì 22 luglio, è svolto in partnership con la Camera di Commercio di Catanzaro. A sostegno del progetto anche il Comune di Soverato e la collaborazione sul territorio dell’agenzia di viaggi Antoior Travel.  
Gli operatori e i giornalisti visiteranno luoghi e location adatte alla celebrazione di matrimoni o all’organizzazione di eventi a carattere internazionale e incontreranno personalmente le eccellenze locali che operano nel settore, con speciale riferimento al tessile e alla filiera food &amp; wine.  
La copertura mediatica locale del tour sarà di LaC tv e LaC news24.

**Il programma**

Sono previste visite alla mostra di Chagall nel Centro storico di Catanzaro nonché al museo del costume, ai telai e all’area archeologica di Tiriolo; un tour di scoperta dell’arte della tessitura e delle origini dello storico scialle calabrese (“il vancale”); visite e degustazioni presso prestigiosi ristoranti e cantine vinicole che sono anche caratteristiche location per eventi.  
Il programma include poi una visita alla Pietà del Gagini, nel suggestivo borgo medievale di Soverato e una “esperienza seta” presso i Bachi da seta di San Floro.

- - - - - -

Per info: [www.danielacortievent.com](https://danielacortievent.com)