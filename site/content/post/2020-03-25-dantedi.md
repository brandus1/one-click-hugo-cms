---
title: L’Italia unita. A declamare Dante
author: Redazione
type: post
date: 2020-03-25T08:48:38+00:00
url: /?p=12721
colormag_page_layout:
  - default_layout
categories:
  - CULTURA E SPETTACOLO

---
**Italia in festa il 25 marzo** per la giornata nazionale istituita per celebrare **Dante Alighieri**. 

### L’iniziativa è del Ministero per i beni e le attività culturali e per il turismo, a un anno dall’anniversario dei 700 anni dalla scomparsa del grande poeta. {.wp-block-heading}

Prima edizione in digitale, per l’emergenza coronavirus. Letture ‘virtuali’ dei versi del poeta coinvolgeranno scuole, musei, archivi, parchi archeologici, biblioteche e artisti.

Il 25 marzo è la data che gli studiosi riconoscono come l’inizio del viaggio immaginario ultraterreno della **Divina Commedia** nella rappresentazione dell’Inferno, del Purgatorio e del Paradiso.&nbsp;

Quest’anno tutti, dunque, a leggere Dante e a riscoprire i suoi versi mercoledì 25 marzo. Non solo migliaia di studenti nel corso delle lezioni a distanza ma chiunque voglia aderire, per l&#8217;intera giornata, alle iniziative identificate dagli hashtag _#Dantedì_ e _#IoleggoDante_ sui social, con ‘pillole’ e letture in streaming.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/03/castle-4447367_640.jpg" alt="" class="wp-image-12723" width="485" height="322" /></figure>
</div>

Ministero per i beni e le attività culturali e Ministero dell&#8217;Istruzione, insieme ai luoghi della cultura, proporranno sui social immagini, video, opere d&#8217;arte e rare edizioni della Divina Commedia.&nbsp;

**Rai Teche trasmetterà le lecturae Dantis interpretate dai maggiori artisti del nostro tempo**, programmate in ‘pillole’ dalle reti Rai. E le trasmissioni dedicate a Dante curate da Rai Cultura offriranno materiali d&#8217;eccezione.

Sul canale YouTube del Mibact e sul sito del Corriere della Sera sarà, inoltre, trasmesso un filmato, realizzato per questa prima edizione del _#Dantedì_ con il contributo di Paolo Di Stefano, giornalista promotore della giornata dedicata a Dante, Alberto Casadei dell&#8217;Associazione degli italianisti, Claudio Marazzini, presidente dell&#8217;Accademia della Crusca, Carlo Ossola presidente del Comitato per le celebrazioni dei 700 anni dalla morte di Dante, Luca Serianni, linguista e filologo della Società Dante Alighieri, Natascia Tonelli dell&#8217;Università di Siena e Sebastiana Nobili dell&#8217;Università di Ravenna.

‘_Dante è l’unità del Paese, Dante è la lingua italiana, Dante è l&#8217;idea stessa di Italia. Ed è proprio in questo momento che è ancor più importante ricordarlo per restare uniti_’, ha dichiarato il Ministro per i Beni e le Attività Culturali e per il Turismo, Dario Franceschini.

#### **Per il Ministro** dell&#8217;Istruzione **Lucia Azzolina ‘riscoprire Dante sarà un modo per restare uniti’.** {.wp-block-heading}

‘_Non un libro solo per la scuola. Un libro che può nutrire la vita, e fortemente attuale_’, la Divina Commedia. Così Andrea Riccardi, Presidente della Società Dante Alighieri. ‘_E’ un monumento di lingua e di cultura, dall’astronomia alla teologia, dalla filosofia alla memoria, tutto in una fusione di grande poesia. Dante vuol dire Italia_’, ha detto intervistato dalla Rai.

In questa difficile fase di emergenza sanitaria è tempo, per il nostro Paese, di ‘_rilanciare la propria immagine essenzialmente culturale. L’Italia è un messaggio umanistico_’. Lingua e cultura intimamente legate. E’ tempo anche, per ciascuno di noi, per ‘_riscoprire la dimensione culturale della nostra vita_’ che, nella frenesia della quotidianità, a volte trascuriamo, ha spiegato lo storico.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2020/03/dante-3490041_640.jpg" alt="" class="wp-image-12724" width="315" height="368" /></figure>
</div>

Un’occasione, la giornata ‘**Dantedì**’, per divulgare la lingua e la cultura italiana ma anche per costruire ‘ponti’ tra i popoli e dare una dimensione diversa alla vita, ha detto ancora Riccardi.&nbsp;

La ‘Dante Alighieri’ metterà a disposizione l’‘Enciclopedia infinita’, ‘pillole’ via web su varie tematiche. Un progetto che ‘ispirandosi alla flessibilità di una nuvola, e alla forma enciclopedica della mente dantesca’ &#8211; come si legge nel sito della ‘Dante’ &#8211; guarda ai contenuti ‘esplorando tutti gli strumenti possibili per veicolare cultura’.&nbsp;

Flash mob dell’hashstag #stoacasacondante è l’appello della ‘Dante’ per il **25 marzo, alle ore 18**, al quale hanno aderito città di tutto il mondo, da Parigi a Mosca e a Buenos Aires, per citarne qualcuna. Dalle finestre delle proprie case, potranno essere declamati alcuni versi del V canto dell’Inferno che narra della storia d’amore tra Paolo e Francesca.&nbsp;

_Amor, ch&#8217;al cor gentil ratto s&#8217;apprende,  
prese costui de la bella persona  
che mi fu tolta; e &#8216;l modo ancor m&#8217;offende._

_Amor, ch’a nullo amato amar perdona,  
mi prese del costui piacer sì forte,  
che, come vedi, ancor non m’abbandona._

[Dante Alighieri, Divina Commedia, Inf., V canto]

**Per il 25 marzo, omaggio anche dal mondo della ‘ghiottoneria’.**

Il Maestro della Scuola del Cioccolato Perugina, Alberto **Farinelli**, ha creato una torta speciale ‘ai tre pan di spagna e tre mousse’, con sfumature di cioccolato di differenti gusti e colori e contrasti che richiamano le immagini e gli ambienti delle tre cantiche, con dettagli e richiami all’opera dantesca.&nbsp;

Un libro interamente di cioccolato per rappresentare l’opera del sommo poeta.

La giornata ‘**_Dantedì_**’ in ricordo non solo del poeta, letterato, politico, filosofo e teologo Dante Alighieri. Un richiamo universale alla cultura italiana, per il nostro Paese e per il mondo intero. Qualcosa di cui dobbiamo essere orgogliosi sempre. Non solo nella giornata, da quest’anno in calendario, dedicata al genio di Dante.

Elvira Frojo