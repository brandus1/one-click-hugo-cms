---
title: Low Cost in Costiera
author: Redazione
type: post
date: 2018-06-26T10:06:56+00:00
url: /?p=9027
colormag_page_layout:
  - default_layout
categories:
  - VIAGGI
tags:
  - amalfi
  - Campania
  - campania migliori destinazioni
  - costiera amalfitana
  - costiera amalfitana cosa vedere
  - estate costiera amalfitana
  - turismo
  - vacanze
  - vacanze costiera amalfitana
  - Viaggi

---
**<img decoding="async" loading="lazy" class=" wp-image-9030 alignleft" src="https://progressonline.it/wp-content/uploads/2018/06/26758035_197197940859164_4374395994323910666_o-300x300.jpg" alt="" width="357" height="357" />Amalfi**, oh dolce Amalfi, **perla della costiera** oggi, repubblica marinara un tempo. Quanti amori consacrati in questi luoghi incantati, quante lacrime versate dai viaggiatori che salpavano dal tuo porto e da quelli che, ora, vengono a farti visita. Perché? Perché **cara ci costi**, ebbene sì. Ed ecco svanita la poesia.

La **costiera amalfitana** è notoriamente costosa (basti pensare che per una sfogliatella ad Amalfi si può arrivare a spendere anche 5€, decisamente troppo!), motivo per cui è preferibile visitarla in bassa stagione oppure seguire i **pochi semplici consigli** **per risparmiare**. Perché, dopotutto, almeno una volta nella vita merita davvero di essere esplorata.

  1.  **Alloggiate a Napoli o a Salerno**, l&#8217;offerta è più ampia ed economica, i collegamenti sono comodi e raggiungere le due città è facile sia che veniate da Sud che da Nord, in macchina o in treno. Per 3 notti, in appartamento, considerate mediamente tra i 75 e i 100€ a persona. Ma se i vostri standard sono più elevati, di hotel ce ne sono parecchi.
  2.  **Raggiungere Amalfi:** d&#8217;estate è sicuramente molto romantico godersi il viaggio a bordo di un bell’aliscafo, d&#8217;inverno magari no. L&#8217;alternativa è il molto molto meno emozionante **bus SITA**. A qualsiasi ora lo prendiate è infatti sempre super affollato, il che spesso può significare niente posto a sedere e dunque trascorrere un&#8217;ora e quindici minuti di curve a gomito appesi alle maniglie come delle scimmie a un ramo (con annesso senso di nausea alla vostra discesa). Ma potrete avere tutto questo al costo di **4.80€ a/r** con partenza da Salerno. (Se fate base a Napoli raggiungete Salerno in treno, il biglietto costa poco meno di 5€ e la durata del viaggio si aggira sui 40 minuti).

Il panorama lungo il percorso è comunque mozzafiato, assicuratevi perciò i posti sul lato sinistro (se riuscite a sedervi), così da scattare foto anche di **Vietri sul Mare**, **Ravello**, **Maiori** o **Minori** e degli altri paesini di passaggio.<img decoding="async" loading="lazy" class=" wp-image-9029 alignright" src="https://progressonline.it/wp-content/uploads/2018/06/positano-2044032_960_720-300x200.jpg" alt="" width="428" height="285" />

Venendo da Nord, la prima città della costiera è invece **Positano**, che costituisce il confine occidentale della costiera la quale si estende per circa 50 km e **dal 1997 è stata dichiarata patrimonio dell’umanità dall’Unesco**.

<ol start="3">
  <li>
    <strong> Visitare il Duomo di Amalfi: </strong>il costo del biglietto è <strong>3€</strong> e comprende il Duomo, il Chiostro del Paradiso, la Cripta di Sant&#8217;Andrea e il Museo Diocesano (basilica del Crocefisso). Si tratta dell&#8217;attrattiva principale della città, oltre al panorama. Dipende dal vostro interesse ovviamente, ma ve la potrete cavare rapidamente con 15-20 minuti in tutto, foto comprese.
  </li>
</ol>

Tra le curiosità da vedere nella cittadina c&#8217;è la **Fontana de Cape &#8216;e Ciucci**. Fu realizzata nel XVIII sec. e il nome rimanda ai due volti marmorei scolpiti ai lati e al fatto che servisse per abbeverare gli asini che scendevano da Pogerola carichi di frutta e verdura. Dagli anni &#8217;70 viene allestito durante il periodo natalizio un presepe nella fontana con pietre prelevate dalla Valle dei Mulini e statuine in gran parte sommerse nella vasca.

Merita una sosta anche la **Grotta dello Smeraldo** (Conca dei Marini), scoperta negli anni ’30 da un pescatore, raggiungibile facilmente sia via mare che via terra tramite la statale 163, per poi scendere attraverso un ascensore e una scala nella grotta. Da evitare sicuramente il mese di agosto, mese in cui viene presa d’assalto dai turisti.

<p style="text-align: right;">
  <a href="https://viaggiatriceindipendente.wordpress.com/">Viaggiatrice Indipendente</a>
</p>