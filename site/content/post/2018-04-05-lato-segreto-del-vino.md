---
title: Il lato segreto del vino
author: Redazione
type: post
date: 2018-04-05T14:42:03+00:00
url: /?p=8333
colormag_page_layout:
  - default_layout
categories:
  - ATTUALITÀ
tags:
  - luca gardini
  - luca gardini sommelier
  - migliori vini italia
  - vinitaly
  - vinitaly date
  - vinitaly espositori
  - vinitaly quando
  - vinitaly vino
  - vino italia

---
<img decoding="async" loading="lazy" class=" wp-image-8338 alignleft" src="https://progressonline.it/wp-content/uploads/2018/04/vinitaly-1-300x192.jpg" alt="" width="358" height="230" />Per gli amanti del vino aprile è un mese di rilievo, un periodo in cui l’ambito dell’enologia è al centro dell’attenzione nell’imperdibile appuntamento di **Vinitaly**. A Verona i migliori produttori, etichette, professionisti del settore (italiani e stranieri) e semplici appassionati si incontrano in una 3 giorni in cui il vino la fa da protagonista: **Vinitaly rappresenta un place to be per tutti coloro che ruotano attorno all’eno-gastronomia**.

A testimoniare come i nostri prodotti abbiano fatto breccia anche all’estero interviene la lista stilata da “**Wine Spectator**”, la più importante rivista internazionale del settore che ogni anno elegge le migliori etichette del mondo. L’Italia del vino si conferma protagonista nel mercato statunitense: importante la presenza dei nostri prodotti nel “Grand Tour” organizzato da Wine Spectator. Nella lista di questa stagione sono 107 i vini italiani a comparire e a essere presenti nella tournèe che, tra aprile e maggio, sarà in città come Washington, New York e Las Vegas. La massiccia presenza di prodotti italiani (più di un vino su 4 proviene dallo Stivale), conferma il grande successo che le nostre etichette riscuotono negli States.

**La lista firmata da Wine Spectator si propone di collegare due culture vinicole come quella italiana e quella statunitense**, confermando l’attenzione dei wine lovers americani verso i nostri prodotti. Nell’elenco sono presenti sia delle new entry che cantine storiche come le piemontesi Marchesi Barolo o Prunotto. Le regioni italiane mantengono un forte ascendente verso i consumatori statunitensi e Wine Spectator offre l’occasione giusta per far incontrare questi due mondi apparentemente così lontani. Allo stesso modo **Vinitaly** offre un “trait d’union” tra il territorio, il vino italiano ed i mercati esteri. Il crescente successo della fiera veronese, dopo tutto, conferma ogni anno l’apprezzamento che i mercati esteri hanno verso i nostri prodotti.

<img decoding="async" loading="lazy" class="size-medium wp-image-8335 alignright" src="https://progressonline.it/wp-content/uploads/2018/04/Al-lavoro-300x225.jpg" alt="" width="300" height="225" /> In concomitanza con l’evento abbiamo raggiunto **Luca Gardini**, uno dei maggiori sommelier italiani e **campione del mondo della categoria nel 2010**, che ci ha aperto la porte sul mondo del vino e delle degustazioni.

&#8211;**_Come si scopre il talento per il vino?_**  
Si scopre innanzitutto se ce l’hai, ma anche, e forse soprattutto, se qualcuno ti aiuta a scoprirlo e ad allenarlo.

&#8211;**_Memoria olfattiva, istinto, talento, studio…cosa c’è maggiormente dietro il suo lavoro?_**  
Tutto. Se mancasse uno solo di questi fattori non sarei arrivato al punto in cui sono. A queste caratteristiche ci aggiungerei anche la voglia di non fermarsi mai. A chi sarebbe mai venuto in mente una volta di studiare le regioni vitivinicole cinesi?

&#8211;**_I suoi primi passi in questo mondo? Che ricordi ha delle prime degustazioni?_**  
Se le ricorda il mio fegato (ride,ndr). Scherzo, anche se mi ricordo molti grandi vini della mia vita. Tutti sarebbe troppo.

&#8211;**_Come si diventa 1° sommelier del mondo?_**  
Avendo talento e avendo fame di sapere sempre di più.

&#8211;**_E’ cambiata la sua vita dopo aver vinto il campionato del mondo?_**  
E’ cambiata a livello mediatico e a livello personale. Quando arrivi in cima devi pensare a come restarci.

&#8211;**_Ma a tavola, da amici o al ristorante, il vino lo fanno scegliere a lei?_**  
Con gli amici si beve vino per stare in compagnia. Spesso la compagnia è molto più importante dell’etichetta che si sceglie dalla carta.

&#8211;**_I suoi tre vini preferiti?_**  
Tre sono troppo pochi, pensate che solo in Italia ci sono molti più vitigni autoctoni che giorni sul calendario.

&#8211;**_Oltre al vino apprezza anche altri alcolici?_  
** Certo, anche i super alcolici ad esempio. Sono di grande ispirazione per numerose preparazioni.

&#8211;**_Serata tra amici_****_ … birra, vino o cocktail, cosa le piace bere?  
_**  Faccio scegliere agli amici o alla serata.

&#8211;**_Che consigli darebbe ad un ragazzo che sogna di diventare un sommelier?_**<img decoding="async" loading="lazy" class="wp-image-8336 alignleft" src="https://progressonline.it/wp-content/uploads/2018/04/MG_8532mail-300x200.jpg" alt="" width="359" height="239" />  
Il lavoro sarà molto duro e richiederà molta passione e tanto altro. Non voglio scoraggiare nessuno, ma bisogna essere motivati e al tempo stesso modesti. Per capire il vino e, di conseguenza, per proporlo, non basta aver stappato alcune bottiglie o saper far roteare il bicchiere.

&#8211;**_Crede che l’Italia sia la miglior nazione al mondo nella produzione di vino o comunque tra le prime tre?_** Assolutamente sì e addirittura aggiungo che abbiamo anche molti margini di crescita in diverse zone.

&#8211;**_Ultima cosa, vuole consigliare dei particolari abbinamenti cibo/vino ai nostri lettori?_**  
Vorrei consigliare solo di non farsi condizionare da chi presume di sapere di vino. Ognuno ha un palato che merita rispetto. Poi sugli abbinamenti buttatevi qualche volta e sperimentate. Le migliori innovazioni spesso nascono dagli errori, o presunti tali, e dagli azzardi.