---
id: 2326
title: La Luminosity di Tom Dixon. Una luce sul futuro
author: Redazione
type: "post"
guid: http://progressonline.it/2012/04/16/la-luminosity-di-tom-dixon-una-luce-sul-futuro/
url: "/?p=2326"
post_views_count:
- '12'
- '12'
categories: "['CULTURA E SPETTACOLO']"
---

**Protagonista della settimana milanese del design,** dove curerà l’evento al Museo della Scienza e della Tecnologia di Milano, l’eclettico designer britannico Tom Dixon coglierà l’occasione per presentare la collezione Luminosity “una vetrina di nuove lampade, luci e ombre”, come viene definita dallo stesso artista.  
Luminosity nasce dunque come un’esplorazione della luce e, soprattutto, del futuro dell’illuminazione. Utilizzando le ultime tecnologie e gli ultimi materiali, tratti dal mondo dell’ingegneria, della matematica e della natura, i nuovi prodotti emanano la propria luce anche sui meccanismi interni e sul design estetico.  
Fin Light è “un’ode alla progettazione e un’introduzione alla nuove tecnologie di illuminazione in rapido cambiamento”. Espone con orgoglio i suoi meccanismi interni, i componenti elettrici che solitamente sono nascosti alla vista, tra cui un dissipatore di calore, una lente acrilica gigante e sei Led. Il risultato è un oggetto totalmente autonomo che contiene in sé luci e ombre. Progettata per offrire una luminosità intensa, i 6 diodi ad alta potenza Led di Fin Light vengono ingranditi attraverso una lente acrilica per ottenere un fascio di luce più amplio.

**Etch Web è una grande lampada di 65 centimetri di larghezza** con un’inusuale struttura aperta, progettata per gettare ombre angolari quando è accesa. Ispirata dalla matematica e alla geometria, la forma di pentagono irregolare si ripete 60 volte in tutto il corpo della lampada per creare una sfera completa. L’enorme globo è sorprendentemente leggero, pesa infatti soltanto 980 grammi, ma lo è anche visivamente, tanto da apparire etereo.

**Il MOST**  
Nato nel 1953 da una grande idea, visionaria allora e ancora oggi innovativa, Il Museo della Scienza e della Tecnologia Leonardo da Vinci, a Milano è il più grande museo del genere in Italia, uno dei più importanti in Europa e nel mondo. Ogni anno sperimenta nuovi linguaggi per raccontare nuove storie e coinvolgere nuovi pubblici. Il Museo possiede la più grande collezione al mondo di modelli di macchine realizzati a partire da disegni di Leonardo da Vinci.