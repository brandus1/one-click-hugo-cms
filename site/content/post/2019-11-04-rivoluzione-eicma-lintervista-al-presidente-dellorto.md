---
title: Rivoluzione EICMA – L’intervista al presidente Dell’Orto
author: Redazione
type: post
date: 2019-11-04T09:50:11+00:00
url: /?p=12032
colormag_page_layout:
  - default_layout
categories:
  - ATTUALITÀ
tags:
  - Eicma
  - eicma milano
  - moto Eicma

---
**_L&#8217;edizione numero 77 di EICMA fa, nuovamente, il pieno di adesioni e conferma la presenza di tutti i grandi brand delle due ruote. Appuntamento a Fiera Milano dal 5 al 10 novembre._**

Tra passato, presente e futuro, la settantasettesima edizione di EICMA celebra il genio di Leonardo Da Vinci e, al contempo, presenta le ultime novità del settore delle 2 ruote. Nell’anno del cinquecentesimo anniversario della morte del vinciano, infatti, l’appuntamento milanese non poteva sottrarsi dal ricordare, a suo modo, il contributo che Leonardo ha portato in ambito scientifico e tecnologico. “Moto Rivoluzionario” è l’headline scelta per l’edizione 2019 di EICMA. Ci ha spiegato il perché di questo nome, e molto altro, il Presidente di EICMA Andrea Dell’Orto.

<figure id="attachment_12037" aria-describedby="caption-attachment-12037" style="width: 400px" class="wp-caption alignleft"><img decoding="async" loading="lazy" class="wp-image-12037" src="https://progressonline.it/wp-content/uploads/2019/11/image002-300x200.jpg" alt="" width="400" height="267" /><figcaption id="caption-attachment-12037" class="wp-caption-text">Presidente di EICMA Andrea Dell’Orto</figcaption></figure>

** ****Presidente, cosa ci attende ad EICMA 2019?**

Vi attende il più grande evento espositivo al mondo delle due ruote, quest’anno con due padiglioni in più rispetto all’anno scorso e quindi con un’esperienza di visita ancora più ampia e coinvolgente. E poi tante anteprime e novità, tutti i brand più importanti, come anche le piccole e più preziose realtà del settore, spettacolo, intrattenimento e passione. Il futuro e il presente della mobilità sono qui, Milano sarà ancora una volta la capitale mondiale delle due ruote.

** ****A modo vostro celebrate Leonardo, nel 500esimo anno dalla sua morte. Ci spiega il significato e la scelta dell’headline “Moto Rivoluzionario”?**

Dice bene, è anche un tributo al suo genio, a quello che ha dato per soddisfare il desiderio di movimento dell’uomo e, più in generale, al sapere e al progresso dell’umanità. Ma è un tributo all’ispirazione e al dinamismo dell’industria delle due ruote e, soprattutto, alla sua capacità di spostare sempre più avanti i confini dello sviluppo tecnologico e di suscitare emozioni. Da oltre cent’anni EICMA è teatro di questo moto rivoluzionario, un palcoscenico sempre in movimento dove l’applicazione delle conoscenze tecniche, la ricerca e l’innovazione trovano uno spazio unico al mondo.

** ****In cosa riuscite a innovarvi ogni anno, mantenendo sempre alto il livello qualitativo e l’attenzione della gente?**

Quello che cresce è il valore di questo appuntamento. Lavoriamo incessantemente per migliorare la comunicazione e qualificare i contenuti della settimana espositiva, ma anche per far vivere EICMA lungo tutto l’anno e oltre il quartiere espositivo. Dietro ci sono professionalità, investimenti e tanta passione. Il resto lo fa un’industria che non ha mai tradito gli appassionati: quando l’industria cresce e innova, noi cresciamo e innoviamo insieme a essa.<img decoding="async" loading="lazy" class="alignright wp-image-12036" src="https://progressonline.it/wp-content/uploads/2019/11/gmit9059-300x200.jpg" alt="" width="400" height="267" />

** ****L’Italia è un Paese dalla forte tradizione, e cultura, legata ai motori e alle 2 ruote. Sentite una sorta di “responsabilità” nel veicolare al meglio questa passione che ci contraddistingue?**

** **Certamente, sentiamo la responsabilità di sostenere e promuovere “il movimento” delle due ruote. Parimenti è per noi molto interessante raccontare anche le grandi storie d’impresa del Made in Italy che talvolta si celano dietro alle numerose anteprime, al pubblico e al grande interesse mediatico e professionale che accende il nostro evento.

** ****Cosa rende EICMA il principale evento di settore a livello nazionale e tra i principali sul territorio internazionale?**

** **Devo ammettere che dopo ogni edizione dell’Esposizione Internazionale del Ciclo e Motociclo il mondo delle due ruote cambia, non è più lo stesso. Ed è proprio questa forza e la sua unicità che lo rendono un appuntamento così importante per il settore.

** ****Qual è la situazione delle aziende italiane all’interno della filiera industriale delle 2 ruote?**

** **L’industria delle due ruote italiana occupa saldamente il primo posto a livello europeo, impiega circa 20.000 dipendenti diretti e fattura oltre 5 miliardi di euro. La produzione italiana di motocicli (350mila unità) e di biciclette (2,4 milioni unità) fa del nostro Paese un punto di riferimento non solo in termini economici, ma anche per la riconoscibilità, il design e il know how. Caratteristiche uniche e distintive anche per quanto riguarda il mondo dell’abbigliamento tecnico, dei componenti e degli accessori.

** ****Sembra che le E-bike stiano riscuotendo un grande, forse inaspettato, successo di vendite …**

** **I dati di mercato sono veramente significativi ed è molto interessante il fenomeno E-Bike. Rappresentano una soluzione vincente di mobilità e divertimento. In EICMA troveranno uno spazio dedicato molto ampio e in più, per i visitatori che vogliono fare anche un’esperienza più diretta delle E-Bike, al Padiglione 18 sarà allestita un’area di test ride coperta molto particolare e divertente, che permetterà loro di provare tutte le prerogative della pedalata assistita.

** ****Per chiudere, il green sembra essere il futuro del settore dei motori. Quanto siamo lontani da una sua affermazione in ambito motociclistico?**

** **EICMA è da sempre incubatore di tendenze e finestra sul futuro. L’elettrico è già realtà e personalmente credo sia una soluzione interessante sulla parte bassa di gamma e per la mobilità urbana che si affianca al motore tradizionale. Basti vedere i numeri degli scooter e quelli dello sharing. Diversamente, sull’alto di gamma e per tutti gli altri segmenti è ancora una nicchia  lontana dai grandi numeri, ma allo stesso tempo è un ambito animato da realtà aziendali, molte italiane, all’avanguardia e competitive.

&nbsp;

EICMA, Fiera Milano  
Dal 5 al 10 novembre

[www.eicma.it][1]

 [1]: https://www.eicma.it