---
title: Cinema per Archi
author: Redazione
type: post
date: 2017-10-24T12:54:47+00:00
url: /?p=6946
colormag_page_layout:
  - default_layout
categories:
  - CULTURA E SPETTACOLO
tags:
  - Cinema per archi
  - colonne sonore
  - eventi musicali
  - Morricone
  - Nino Rota
  - Parco della Musica
  - Piovani
  - Piovano

---
<p style="text-align: left;">
  <img decoding="async" loading="lazy" class=" wp-image-6947 alignleft" src="https://progressonline.it/wp-content/uploads/2017/10/eventopiovano-16-300x200.jpg" alt="" width="351" height="232" />Un meritato tributo ad alcune delle eccellenze della musica per cinema è stato offerto, il 9 ottobre nello Spazio Risonanze del Parco della Musica di Roma, a tre grandi nomi del panorama compositivo italiano: <strong>Nino Rota</strong>, <strong>Ennio Morricone</strong> e <strong>Nicola Piovani</strong>. Tre <strong>Premi Oscar</strong> che hanno dato un contributo eccezionale alla musica italiana nel mondo con colonne sonore memorabili <strong>lasciando una testimonianza indelebile del genio creativo italiano</strong>. L’occasione è stata la presentazione del disco “<strong><em>Cinema per Archi</em></strong>” (Arcana A 440, 1 CD, www.outhere-music.com) che vede <strong>protagonisti gli Archi dell’Orchestra di Santa Cecilia</strong> cimentarsi sotto la direzione di <strong>Luigi Piovano</strong> in trascrizioni per archi di alcune notissime musiche per film dei tre compositori, accanto ad altre composizioni puramente “speculative” che ampliano la nostra conoscenza sull’arte compositiva di Rota, Morricone e Piovani. <img decoding="async" loading="lazy" class="size-medium wp-image-6948 alignright" src="https://progressonline.it/wp-content/uploads/2017/10/eventopiovano-35-300x200.jpg" alt="" width="300" height="200" />Tre universi sonori quelli presentati in questa antologia, dove le aspettative vengono regolarmente attese grazie ad una scelta raffinata: si va dal “Concerto per archi” e alcuni brani da “La Strada” e “Amarcord” di Fellini e “Romeo e Giulietta” di Zeffirelli messi in musica da Rota, al tema del “Gabriel’s oboe” da “Mission”, il “Mosé”, il dodecafonico “Musica per 11 archi” e il trasognante “Arcate di archi. Meditazione in Re maggiore” di Morricone, sino ad arrivare a Piovani con “Il Canto dei Neutrini” per violoncello e orchestra e due brani tratti da “<strong><em>La vita è bella</em></strong>”. Tre modi di approcciare la musica per film ma anche tre modi di affrontare il linguaggio musicale “assoluto”, libero da ogni esigenza dettata dalla pellicola, in cui i tre compositori offrono, ciascuno a loro modo e secondo le singole sensibilità musicali, delle suggestioni sonore di grande bellezza. <strong>La riuscita di questo progetto discografico è dovuta anche all’ottima direzione di Luigi Piovano</strong>, che è anche primo violoncello dell’Orchestra di Santa Cecilia; una direzione, la sua, capace di esaltare le ammiccanti sinuosità dei brani di Rota, il senso melodico “infinito” di Morricone, e la ricca vena popolare di Piovani.
</p>

<p style="text-align: right;">
  <em>Franco Bruni</em>
</p>