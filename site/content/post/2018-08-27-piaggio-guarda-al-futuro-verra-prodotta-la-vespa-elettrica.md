---
title: 'Piaggio guida verso il futuro: verrà prodotta la Vespa elettrica'
author: Redazione
type: post
date: 2018-08-27T13:08:54+00:00
url: /?p=9429
colormag_page_layout:
  - default_layout
categories:
  - AUTO
tags:
  - Piaggio
  - Piaggio vespa
  - Piaggio vespa elettrica
  - Vespa elettrica

---
<img decoding="async" loading="lazy" class=" wp-image-9430 alignleft" src="https://progressonline.it/wp-content/uploads/2018/08/101914280-d997ebb2-5ea4-45d4-a156-c01bcefc4a0d-300x180.jpg" alt="" width="347" height="208" />Un salto nel futuro della mobilità quello che si appresta a fare **Piaggio**, storico marchio italiano che ha nella Vespa il suo prodotto di punta, conosciuto in tutto il mondo. La due ruote più famosa d&#8217;Italia, protagonista in film iconici come &#8220;Vacanze Romane&#8221; o &#8220;Caro Diario&#8221; di Nanni Moretti, è il veicolo più utilizzato nel cinema negli ultimi 60 anni, e ora si appresta a dare una decisa accelerata verso il futuro.

Piaggio infatti ingrana la marcia più alta (anzi, forse meglio dire ecologica) e annuncia la prossima uscita della **Vespa elettrica**. Un modello esteticamente del tutto somigliante ai predecessori, con l&#8217;inconfondibile livrea e le iconiche linee, ma che all&#8217;interno tiene un&#8217;anima &#8220;verde&#8221;. Dopo mesi di annunci, rumors e presentazioni ecco che la Vespa elettrica può finalmente venire alla luce: verrà prodotta nello storico stabilimento di **Pontedera** e sarà disponibile sul mercato sin da ottobre. Inizialmente questo nuovo modello potrà essere solamente noleggiato (tramite il noleggio a lungo termine, con un canone mensile di circa 300 euro), ma è sicuro che la Vespa eco-friendly verrà messa definitivamente in commercio già nel 2019 (si parla di marzo, ad un prezzo di circa 6000€).<img decoding="async" loading="lazy" class=" wp-image-9431 alignright" src="https://progressonline.it/wp-content/uploads/2018/08/095654696-e99564d4-00ba-440d-a789-9b32c013a576-300x123.jpg" alt="" width="474" height="195" />

**Le caratteristiche tecniche** del nuovo modello di casa Piaggio? Per ora sappiamo che può erogare una potenza continua di 2 kW e una potenza di picco di 4 kW, che garantisce prestazioni superiori a quelle di un tradizionale &#8220;cinquantino&#8221;. Le batterie agli ioni di litio garantiscono un&#8217;autonomia sino a 100 km per ciclo di ricarica, risultando quindi adatta per la città. Il &#8220;pieno&#8221; si potrà fare con una ricarica di circa 4 ore, collegando la Vespa ad una semplice presa elettrica tramite un cavo che si connette sotto la sella.  
Una vera e propria sfida alla mobilità quella lanciata da Piaggio, che vuole popolare i grandi centri urbani di questo nuovo modello a alimentazione sostenibile, zero emissioni e zero inquinamento acustico.

&nbsp;