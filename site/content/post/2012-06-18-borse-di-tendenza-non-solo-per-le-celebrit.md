---
id: 2336
title: 'Borse di tendenza: non solo per le celebrit'
author: Redazione
type: "post"
guid: http://progressonline.it/2012/06/18/borse-di-tendenza-non-solo-per-le-celebrit/
url: "/?p=2336"
post_views_count:
- '16'
- '17'
categories: "['CULTURA E SPETTACOLO']"
---

**Quante del gentil sesso, in occasione di una cerimonia** o di un evento speciale, vorrebbero indossare un modello originale Chanel, Prada o Gucci, nonostante sia molto lontano dalle proprie possibilità economiche. A tutto c’è una soluzione sul web, dove il lusso diventa accessibile a tutti, per almeno un giorno. Esiste un’importante lista di siti che rappresentano boutiques di noleggio dedicate ai prodotti di lusso, a partire dai gioielli fino alle scarpe e ad interi vestiti. Non potevano quindi mancare pagine specializzate nell’articolo più amato dalle donne: numerosi portali affittano borse delle marche più prestigiose, riprendendo un’idea nata circa sette anni fa negli Stati Uniti ad opera del sito Bagborroworsteal.com. L’affare ebbe tanto successo che si allargò al resto del mondo, da Parigi a Bruxelles e Madrid, ed è oggi in voga anche in Italia.

**Sarà quindi sufficiente digitare “noleggio borse di marca”** in un navigatore web per trovare tutti i servizi online dedicati a questo settore. Si può visitare ad esempio: www.myluxury.com o www.bagvictim.it.   
Entrare in uno di questi siti e registrarsi è semplice. Si rende disponibile ad ogni utente un catalogo delle collezioni, suddiviso per marche o categorie, e sempre è possibile contattare un servizio di attenzione al cliente, ad esempio nel caso in cui il prodotto non arrivi in buono stato.  
Il prezzo varia a seconda del modello scelto, dai 15 Euro ai 50 Euro per una settimana, e diventa sempre più vantaggioso all’aumentare della durata del periodo di noleggio o per i clienti con abbonamento. Per i modelli più richiesti, come la Prada fringe bag e la Chanel Brooklyn flap bag o la Vuitton lockit monogram miroir, la tariffa sale: in questi casi esistono liste di attesa alle quali è necessario iscriversi per poter concedersi il lusso, finalmente, di portare al braccio il tanto agognato accessorio.  
Il profilo delle donne che ricorrono a questi portali è molto diversificato. Si può trovare la donna in carriera che non ha tempo per andare a comprare una borsa di uno stile e una marca diversa per ogni occasione, o la donna appassionata di moda che non può permettersi l’ultima uscita al cambio di stagione. Alcune donne semplicemente desiderano abbinare un accessorio elegante ad un vestito di matrimonio o un’altra occasione speciale, sapendo di non usare quel tipo di borsa nella vita quotidiana.

**I siti web di noleggio borse di lusso applicano** generalmente una politica riguardante il rispetto dei tempi di consegna, il periodo minimo di affitto (per alcune pagine web è di una settimana), la sanzione in caso di furto o smarrimento e nel caso di danni alla borsa.  
Se dopo il periodo di affitto, la sofferenza nel restituire la borsa è troppa, si può sempre optare per l’opzione d’acquisto, ottenendo l’articolo in genere ad un buon prezzo.

di **Flavia Aliberti**