---
title: Baglietto presenta a Palm Beach il MY SILVER FOX
author: Redazione
type: post
date: 2019-03-20T09:14:31+00:00
url: /?p=10912
colormag_page_layout:
  - default_layout
categories:
  - VIAGGI
tags:
  - baglietto
  - florida
  - palm beach
  - yatch
  - yatch italiani

---
**Baglietto** inaugura la stagione primaverile al **_34° Palm Beach International Boat Show_** dove parteciperà con la sua ultima costruzione, il MY Silver Fox,  48m T-Line presentato in anteprima per le Americhe lo scorso Febbraio al Salone di Miami.

<figure id="attachment_10913" aria-describedby="caption-attachment-10913" style="width: 525px" class="wp-caption alignleft"><img decoding="async" loading="lazy" class="wp-image-10913 " src="https://progressonline.it/wp-content/uploads/2019/03/MY-Silver-Fox-48m-1024x682.jpg" alt="" width="525" height="350" /><figcaption id="caption-attachment-10913" class="wp-caption-text">MY Silver Fox-48m</figcaption></figure>

“_Crediamo molto nel potenziale del mercato americano dove abbiamo anche aperto una sede, a Fort Lauderdale, e l’ottima accoglienza che la nostra imbarcazione ha ricevuto in occasione del suo gran debutto allo scorso Miami Yacht Show ci conferma che la strada intrapresa, che passa attraverso innovazione e qualità, è quella giusta_” commenta **Michele Gavino**, CEO di Baglietto.

Prua tradizionale a bulbo e linee morbide e sinuose che ripercorrono gli stilemi della tradizione Baglietto firmata **_Francesco Paszkowski Design_** sono le principali caratteristiche di  **Silver Fox,** che racchiude nei volumi interni e nella vivibilità delle aree esterne i suoi punti di forza. Il progetto può infatti contare, al suo interno, su **_350 mq di aree abitabili,_** mentre gli esterni evidenziano spazi unici come il **_ponte sole_** di 140mq  dedicati alla convivialità: qui trovano spazio anche una grande **_piscina_** con prendisole a poppa, un’area pranzo centrale ed un’ampia zona prendisole a prua.

Per gli **interni**, l’Interior Design Baglietto ha disegnato una barca dal gusto moderno e raffinato, caldo ed accogliente. Colori giocati su essenze chiare del noce nazionale e richiami in color oro e ottoni bronzati riscaldano gli ambienti, rischiarati anche dal parquet in noce canaletto che caratterizza le zone giorno. Colori neutri, tessuti soft touch ed essenze naturali contribuiscono a creare una sensazione di sobria eleganza, in linea con la personalità di **Baglietto**.

Design e artigianalità italiani, riconoscibili in tutto il mondo, massima attenzione al cliente e qualità manifatturiera, si uniscono a tecnologia e prestazioni all’avanguardia per un cantiere dall’assetto totalmente ridefinito e orientato al futuro, capace di garantire una produzione media annua di 3/4 nuove imbarcazioni. Ad oggi gli yacht in costruzione presso il moderno cantiere di La Spezia sono 5: un 43m Fast Line HT, un 55m firmato Francesco Paszkowski Design previsto per il 2019, un 54m ed un 40m, entrambi disegnati da Horacio Bozzo per gli esterni con interni rispettivamente di Hot Lab e Achille Salvagni, entrambi in consegna nel 2020.