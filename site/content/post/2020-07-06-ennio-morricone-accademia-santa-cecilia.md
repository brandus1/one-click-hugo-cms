---
title: 'È scomparso Ennio Morricone: Accademico di Santa Cecilia dal 1996'
author: Redazione
type: post
date: 2020-07-06T12:59:00+00:00
url: /?p=13131
colormag_page_layout:
  - default_layout
categories:
  - ATTUALITÀ
tags:
  - musica
  - musica italiana

---
L’ultima volta che **Ennio Morricone** ha diretto l’Orchestra e il Coro dell’Accademia Nazionale di Santa Cecilia è stato per una grande festa, quella per celebrare i sui novant’anni, il 27 settembre 2018 con un concerto che impaginava le sue musiche in una Sala Santa Cecilia gremita. 

### Nato a Roma il 10 novembre 1928, Ennio Morricone era Accademico di [Santa Cecilia][1] dal 1996.  {.wp-block-heading}

Nelle stagioni concertistiche la sua presenza era costante e il legame che c’era con l’Istituzione era trentennale. L’Accademia tutta ricorda il genio del compositore, la generosità dell’amico e la sua straordinaria umanità che ne hanno fatto un Maestro per tutti.<figure class="wp-block-image size-large">

<img decoding="async" src="https://progressonline.it/wp-content/uploads/2020/07/IMG_6607-1024x683.jpg" alt="" class="wp-image-13133" /> <figcaption>Roma, Auditorium Parco della Musica 27 09 2018 Orchestra dell&#8217;Accademia Nazionale di Santa Cecilia Concerto in onore dei 90 anni di Ennio Morricone. ©Musacchio-Ianniello</figcaption></figure> 

“_Sembrava immortale_” dichiara **Michele dall’Ongaro**, Presidente dell’Accademia di Santa Cecilia. “_Del tutto appropriato_” – continua dall’Ongaro – “_che una creatura alla quale il Fato e la volontà hanno riservato il compito di regalare felicità a milioni di persone fosse premiata in qualche modo. Invece se n’è andato, con discrezione e dignità, come era nel suo stile. Rimane però, per tutti, il frutto del suo genio, quella musica eccezionale che risuona in tutto il pianeta come le straordinarie partiture di quella che lui definiva “musica assoluta” che Santa Cecilia ha avuto la fortuna di battezzare tante volte insieme al M° Pappano, la sua Orchestra e il suo Coro._ 

_Il mondo, non solo quello della musica, è in lutto e lo è anche l’Accademia, legata da decenni di amicizia fraterna a Morricone, che era fierissimo del titolo di Accademico al quale teneva molto e che non ha mai mancato, nella sua lunga carriera, di partecipare alla vita e alle attività della nostra Istituzione. Anche per questo motivo siamo stati orgogliosi, insieme agli amici musicisti più cari, la SIAE e la sua famiglia, di festeggiare i suoi novant’anni con un grande concerto davanti a tanti amici e ospiti, tra i quali il Capo dello Stato. Ciao Caro Maestro, grazie per tutto quello che ci hai regalato. Sembravi immortale e, in realtà, lo sei._”

Una collaborazione affettuosa e costante, quindi, quella del Maestro Premio Oscar e l’Accademia di Santa Cecilia: l’Orchestra &#8211; unica a esibirsi durante il lockdown &#8211; ha eseguito durante il concerto del 1 maggio 2020 un arrangiamento dalla colonna sonora di Nuovo Cinema Paradiso; Luigi Piovano, sul podio degli Archi di Santa Cecilia, ha diretto e inciso le sue musiche raccolte nel CD “Cinema per Archi”. E ancora Antonio Pappano ha diretto in diverse occasioni le composizioni di Morricone: va menzionato l’ultimo concerto nel dicembre 2017 che impaginava&nbsp;_Voci dal silenzio,&nbsp;_unaCantata dedicata da Ennio Morricone a tutte le stragi della storia, per voce recitante, coro, nastro magnetico e orchestra.&nbsp;

 [1]: https://progressonline.it/novantennio-ennio-morricone-compie-90-anni-festeggia-allaccademia-santa-cecilia/