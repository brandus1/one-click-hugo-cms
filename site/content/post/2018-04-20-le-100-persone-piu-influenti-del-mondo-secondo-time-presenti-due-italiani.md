---
id: 8423
title: "Le 100 persone pi\xF9 influenti del mondo secondo il Time: presenti due italiani"
author: Redazione
type: "post"
guid: http://progressonline.it/?p=8423
url: "/?p=8423"
colormag_page_layout:
- default_layout
categories: "['ATTUALITÀ']"
tags: "['100 personalità più influenti', '100 personalità più influenti del mondo', '100 personalità più influenti del mondo Time', '100 personalità più influenti Time', 'elenco 100 personalità più influenti', 'Giuliano Testa', 'Marica Branchesi', 'The Time', 'time']"
---

![](https://progressonline.it/wp-content/uploads/2018/04/federer-time-248x300.png)C’è anche un po’ di Italia nella classifica stilata dal **Time** delle **100 persone più influenti al mondo**. La nota rivista statunitense ha compilato come ogni anno un elenco dei 100 nomi più importanti del pianeta: personaggi che con le loro attività innovative e i traguardi raggiunti hanno dato il loro contributo a livello sociale, culturale, scientifico e sportivo.

**Pionieers, Icons, Artists, Leaders e Titans:** queste sono le categorie nelle quali il Time ha raggruppato le  *“Most Influential People”* a livello mondiale e, nella lista, compaiono l’astrofisica **Marica Branchesi** e il chirurgo **Giuliano Testa**. La prima è un professore associato del Gran Sasso Science Institute (Gssi), da anni lavora nel progetto della collaborazione internazionale di Ligo-Virgo per la rivelazione delle onde gravitazionali. Il dott. Testa invece è a capo del team che ha realizzato il primo trapianto di utero negli Usa. Facile dunque comprendere i motivi che hanno spinto il Time a inserire i loro nomi nella classifica che, quest’anno, raggiunge l’edizione numero 15.

Due nomi che vanno ad aggiungersi agli altri 9 italiani che nella storia sono entrati nell’elenco del Time. Tra i connazionali inseriti in passato figurano Renzo Piano, Miuccia Prada e Sergio Marchionne. Tra gli altri presenti nella Top 100 di quest’anno anche **Nicole Kidman**, **Gal Gadot**, lo stilista **Christian Siriano**, **Jennifer Lopez**, **Rihanna, Elon Musk e Roger Federer** (che si guadagna la copertina della rivista). Fa la sua comparsa anche la giovane attrice **Millie Bobby Brown** (che interpreta Eleven nella serie tv Stranger Things) mentre fa rumore l’assenza di **Mark Zuckerberg**, la cui immagine esce inevitabilmente danneggiata dal recente scandalo datagate in cui è stato coinvolto Facebook.