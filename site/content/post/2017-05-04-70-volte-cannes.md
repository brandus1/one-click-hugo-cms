---
title: 70 volte Cannes!
author: Redazione
type: post
date: 2017-05-04T13:30:31+00:00
url: /?p=5855
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 17
  - 18
colormag_page_layout:
  - default_layout
categories:
  - CULTURA E SPETTACOLO
tags:
  - Cannes
  - cinema
  - Festival di Cannes
  - Monica Bellucci
  - news

---
Nessuna pellicola italiana tra i 18 film in gara: un amaro bilancio per il cinema nostrano che, tuttavia, si consola con altre prestigiose presenze.

&#8216;Fortunata&#8217;, il film di Sergio Castellitto e &#8216;Après la guerre&#8217;, di Annarita Zambrano, sono stati selezionati nella sezione &#8216;Un Certain Regard&#8217;, mentre una raggiante Claudia Cardinale &#8211; a cui, tuttavia, non è stato risparmiato qualche tocco di Photoshop – campeggia sulla locandina della rassegna, in un’immagine scattata sul tetto di una casa di Roma nel 1959.<img decoding="async" loading="lazy" class="size-medium wp-image-5856 alignleft" src="https://progressonline.it/wp-content/uploads/2017/05/21-signaletique-208x300.jpg" alt="21-signaletique" width="208" height="300" />  
Ma tra i tappeti rossi e le passerelle, dal 17 al 28 maggio, non mancherà anche il volto di un altro talento italiano. Madrina dell&#8217;evento sarà, infatti, Monica Bellucci, già protagonista lo scorso anno col film di Emir Kusturica “On the Milky Road”.  
Una lunga storia d&#8217;amore quella tra la diva e il Festival che l&#8217;ha scelta nuovamente come madrina per l&#8217;apertura e la chiusura dell&#8217;edizione numero 70, dopo le precedenti esperienze nel 2003 e nel 2006.  
A presiedere la giuria arriva, invece, Pedro Almodovar, icona del cinema spagnolo e fedelissimo della rassegna francese. Ben cinque dei suoi film sono stati tra quelli in concorso a Cannes e “La mala educacion” ha aperto la rassegna nel 2004, in quella che gli stessi organizzatori hanno definito come «La belle histoire d&#8217;Almodovar à Cannes».  
&#8220;Nel 1992, Almodovar arriva sulle passerelle rosse del Festival di Cannes come membro della giuria dei lungometraggi, sotto la presidenza di Gerard Depardieu &#8211; si legge sul sito &#8211; è l&#8217;inizio di una bella storia, che lo vedrà tornare per presentare sei film, vincere un premio per la sceneggiatura, un premio d&#8217;interpretazione collettiva per le sue attrici e un premio per la scenografia&#8221;.

**UNA PARATA DI STAR**  
Si sa, a Cannes le sorprese non mancano mai e come non aspettarsi grandi cose dall&#8217;edizione che cade in un così importante anniversario. Competizione a parte, quest’anno sarà un fiorire di appuntamenti glamour: dalla presenza sulla Croisette di due serie cult («Twin Peaks» e «Top of the lake») all&#8217;anteprima mondiale dell’installazione in realtà virtuale “Carne y Arena” di Alejandro G. Iñárritu, che affronta il tema di migranti e profughi e che da giugno sarà esposta negli spazi della Fondazione Prada di Milano.<img decoding="async" loading="lazy" class="size-medium wp-image-5858 alignright" src="https://progressonline.it/wp-content/uploads/2017/05/13-tapis-300x200.jpg" alt="13-tapis" width="300" height="200" />  
Non poteva mancare l&#8217;omaggio, a meno di un anno dalla morte, ad Abbas Kiarostami, vincitore nel 1997 della Palma d&#8217;Oro con il film “Il sapore della ciliegia”, a cui sarà dedicata la proiezione di 24 Frames, l&#8217;ultimo lavoro del regista iraniano completato pochi mesi prima della morte nel luglio 2016.  
Tra gli altri lungometraggi attesi, non possiamo non segnalare Blade of Immortals di Takashi Miike, e Clair’s Camera del coreano Hong Sang-soo con l&#8217;acclamatissima Isabelle Huppert.  
C&#8217;è grande attesa anche per il documentario sui cambiamenti climatici An Inconvenient Sequel con il Premio Nobel per la Pace nel 2007 Al Gore, nome che da dieci anni a questa parte è diventato sinonimo di denuncia e impegno ambientale, proprio grazie all’uscita e alla diffusione internazionale del documentario “An Inconvenient Truth” vincitore del Premio Oscar di categoria.  
Dalla distribuzione del trailer &#8211; a suon di #BeInconvenient e “Climate changes, truth does not” (‘Il clima cambia, la verità no’) &#8211; emerge, come ci si poteva aspettare, un Trump avversario per antonomasia nella guerra contro i cambiamenti climatici e il riscaldamento globale, che rischia di vanificare i miliardi spesi con il suo “Energy Independence” che cancella molte delle iniziative adottate dall’amministrazione Obama sul cambiamento climatico.

Il film, diretto da Jon Shenk e Bonni Cohen, approderà a luglio nelle sale cinematografiche per fare il punto su quanto è stato fatto negli ultimi dieci anni per il Pianeta, tra risultati ottenuti e previsioni avverate.

Anche la TV continua ad occupare un ruolo predominante nel Festival, con la “carica dell’intrattenimento a 360°” firmato Netflix che approda al festival per la prima volta con due film in concorso (Okja di Bong Joon-ho e The Meyerowitz Stories di Noah Baumbac).  
<img decoding="async" loading="lazy" class="size-medium wp-image-5859 alignleft" src="https://progressonline.it/wp-content/uploads/2017/05/14-salle-300x200.jpg" alt="14-salle" width="300" height="200" /> Due titoli che hanno scatenato le ire degli esercenti dei cinema francesi contro la piattaforma di streaming: “Non mettiamo in discussione l’indipendenza della programmazione del festival del cinema più grande del mondo” &#8211; si legge in una nota &#8211; “né l’emergere di nuovi player come Amazon, che contribuiscono a sviluppare e finanziare film. Netflix aggira le leggi e gli obblighi fiscali francesi, ovvero le regole che mantengono forte la nostra industria cinematografica”.  
A scatenare le polemiche la contravvenzione alle leggi francesi secondo cui fra il passaggio nelle sale e l’arrivo sulle piattaforme on demand debbano passare 3 anni.  
Ma si sa, l&#8217;evento mediatico più importante del mondo dopo le Olimpiadi, di certo non teme le critiche&#8230;

**I FILM IN CONCORSO**  
_Nelyubov_ (Loveless) di Andrey ZVYAGINTSEV  
_Good Time_ di Benny SAFDIE e Josh SAFDIE  
_You were never really here_ di Lynne RAMSAY  
_L’amant double_ di François OZON  
_Jupiter’s Moon_ di Kornél MANDRUCZÓ  
_A gentle creature_ di Sergei LOZNITSA  
_The killing of a sacred deer_ di Yorgos LANTHIMOS  
_Hikari_ (Radiance) di Naomi Kawase  
_Geu-hu_ (The day after) di HONG Sangsoo  
_Le redoutable_ di Michel HAZANAVICIUS  
_Wonderstruck_ di Todd HAYNES  
_Happy EndD_ di Michael HANEKE  
_Rodin_ di Jacques DOILLON  
_The Beguiled_ di Sofia Coppola  
_120 battements par minute_ di Robin CAMPILLO  
_Okja_ di BONG Joon-Ho  
_Aus dem nichts_ (In the fade) di Fatih AKIN  
_The Meyerowitz Stories_ di Noah BAUMBACH

[www.festival-cannes.fr][1]

 [1]: https://www.festival-cannes.fr