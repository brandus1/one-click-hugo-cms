---
id: 2799
title: Red Bull X-Fighters 2011 a Roma
author: Redazione
type: "post"
guid: http://progressonline.it/2011/06/14/red-bull-x-fighters-2011-a-roma/
url: "/?p=2799"
post_views_count:
- '20'
- '20'
categories: "['CULTURA E SPETTACOLO']"
---

**Circa 2000 anni fa c’erano le bighe a gareggiare al Circo Massimo,** oggi ci sono le moto che si sfidano nello sfavillante Stadio Olimpico di Roma. Oggi come allora, Roma è protagonista dello scintillio e del rombo adrenalinico dei motori, in un evento unico che unisce grandi e piccini.

**Il 24 giugno la notte di Roma sarà animata dallo spettacolo del Red Bull X-Fighters World Tour 2011**. Dodici tra i migliori atleti mondiali nella FMX si daranno battaglia in sella alle loro moto, sfoderando abilità eccezionali e coraggio infinito, costringendo il pubblico a trattenere il respiro, stando a bocca aperta e con il naso rivolto al cielo per ammirare uno spettacolo unico al mondo che l’anno scorso ha visto andare a ruba i biglietti d’ingresso allo stadio Flaminio con 3 settimane d’anticipo. Quest’anno cornice d’eccezione è lo stadio Olimpico di Roma, che accoglierà nel suo ventre questi centauri “con le ali”, per l’unica tappa in Italia, che si annuncia ricca di emozioni, spettacolo ed esibizioni coinvolgenti.

**Cocktail azzeccato di sport agonistico di alto livello e allestimenti mozzafiato** nelle più belle location del mondo, il Red Bull X-Fighters World Tour nel 2010 è stato seguito dal vivo da ben 170.000 spettatori, affermandosi come l’evento numero 1 nel panorama internazionale del motocross freestyle. Successo che si ripete per intero nella stagione in corso: la seconda tappa del Tour, che ha avuto come arena la ‘Esplanada dos Ministerios’ della città di Brasilia, è stata seguita da 100.000 spettatori, numeri che permettono a questa tappa di fregiarsi del titolo di gara con più pubblico nella storia del motocross freestyle.  
I biglietti dell’evento romano possono essere acquistati attraverso il sito www.redbullxfighters.com o anche presso www.ticketone.it.

**Ma ci sono anche tanti altri canali che permetteranno a tanti fortunati** di poter assistere a questo spettacolo unico, vincendo pass VIP: La Gazzetta dello Sport parteciperà all’evento romano con tutti i suoi canali. In particolare SportWeek ospiterà anche un contest online, che consentirà a due partecipanti di vincere i biglietti per la tappa del Red Bull X-Fighters World Tour di Madrid. Il concorso sarà attivo dall’11 al 25 giugno 2011 sui siti [www.redbull.it/sportweek2011](https://www.redbull.it/sportweek2011) e[www.sportweek.it](https://www.sportweek.it). Per partecipare è sufficiente registrarsi nelle apposite sezioni e rispondere correttamente alle domande. Tra coloro che avranno fornito le risposte corrette saranno estratti due premi in palio: Volo a/r per Madrid e pernottamento di una notte in camera doppia, un ingresso VIP per due persone per accedere alla tappa di Madrid del Red Bull X-Fighters World Tour in programma il 15 luglio 2011. Radio Dimensione Suono parteciperà in qualità di “radio ufficiale“ alla tappa romana della manifestazione. Sul sito [www.rds.it](https://www.rds.it), nella sezione “RDS Vinci”, sarà possibile partecipare ad un concorso che prevede l’estrazione di biglietti gratuiti per l’accesso all’evento. Il concorso sarà attivo a partire dal 5 giugno prossimo e terminerà il 12 dello stesso mese. Per partecipare al gioco è sufficiente registrarsi sul sito dell’emittente e tentare la fortuna.

**In collaborazione con MSN, viene realizzato il contest “Facci vedere il freestyler che c’è in te”**: gli utenti di MSN potranno inviare al sito Internet [www.redbull.it/freestyle](https://www.redbull.it/freestyle) una fotografia con una breve descrizione sul tema per partecipare al concorso. Tra tutti i partecipanti che si saranno correttamente registrati tra il 10 ed il 18 giugno 2011 sarà estratto il premio in palio, che consiste in un pacchetto “Pass VIP” per due persone per l’evento Red Bull X-Fighters Roma 2011: un biglietto di viaggio a/r a Roma per due persone, un pernottamento in camera doppia per la notte del 24 giugno 2011 e 2 ingressi Vip alla manifestazione. MSN seguirà la loro avventura al Red Bull X-Fighters e pubblicherà il reportage sul sito [www.msn.it](https://www.msn.it).

di **Daniela Sallustio**

<iframe allowfullscreen="" frameborder="0" height="390" loading="lazy" src="https://www.youtube.com/embed/IrY4ooKPnMU?rel=0" width="640"></iframe>