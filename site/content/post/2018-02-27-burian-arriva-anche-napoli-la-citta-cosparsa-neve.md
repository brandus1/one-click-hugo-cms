---
title: Dopo Roma Burian colpisce Napoli. Ritardi treni, come chiedere il rimborso
author: Redazione
type: post
date: 2018-02-27T14:21:42+00:00
url: /?p=8045
colormag_page_layout:
  - default_layout
categories:
  - ATTUALITÀ
tags:
  - neve
  - neve italia
  - neve napoli
  - neve roma
  - rimborso biglietto treni
  - rimborso treni
  - ritardi treni

---
<img decoding="async" loading="lazy" class=" wp-image-8048 alignleft" src="https://progressonline.it/wp-content/uploads/2018/02/085757692-ebcd2d2a-146e-4403-9ce5-94960f359bb8-300x180.jpg" alt="" width="330" height="212" />Dopo Roma **Burian** prosegue il suo percorso e arriva fino a Napoli. La città campana si è svegliata sotto una fitta coltre di neve, creando non pochi disagi per quanto riguarda il trasporto pubblico. Così come avvenuto nella Capitale anche Napoli è rimasta sorpresa dall&#8217;ondata di freddo e neve, nonostante da giorni si sapesse che l&#8217;ondata di gelo proveniente dal nord Europa sarebbe arrivata sino in Italia.

A Roma il sindaco Raggi ha ordinato la chiusura delle scuole sia per la giornata di ieri che per quella di oggi, a Napoli invece gli istituti resteranno chiusi sia oggi che domani. **De Magistris** ha invitato i suoi concittadini ad uscire &#8220;solo se necessario&#8221;, non risparmiando qualche stoccata alla Protezione Civile, rea di aver sottovalutato il reale pericolo di Burian.

&#8220;La situazione è stata molto complicata &#8211; dice il sindaco napoletano &#8211; precisiamo subito che il comitato che c&#8217;era stato aveva dato indicazioni assolutamente rassicuranti in base alle previsioni meteo fornite dalla Protezione civile regionale&#8221;.

<img decoding="async" loading="lazy" class=" wp-image-8049 alignright" src="https://progressonline.it/wp-content/uploads/2018/02/treno-neve-300x168.jpg" alt="" width="373" height="209" /> 

I disagi hanno colpito anche i trasporti e, soprattutto i treni, hanno subito forti ritardi e cancellazioni. Sia **Trenitalia che Ntv** (Italo) hanno reso note le modalità per chiedere il rimborso sui biglietti. La compagnia nazionale fa sapere che chi ha visto cancellato il proprio treno ha diritto al rimborso integrale del biglietto. Lo stesso rimborso integrale vale anche per chi ha comunque viaggiato ed è giunto a destinazione con un ritardo **superiore alle tre ore**(nonostante l’indennità prevista dalle norme europee ne preveda uno del 50%. Per <a href="https://www.trenitalia.com/tcom/Informazioni/Indennizzo-per-ritardo-del-treno" target="_blank" rel="noopener">richiedere l’indennizzo</a> a Trenitalia si può compilare il <a href="https://reclami-e-suggerimenti.trenitalia.com/rimborsi/Anagrafica.aspx" target="_blank" rel="noopener">form online</a> oppure rivolgersi all’agenzia di viaggio che ha emesso il biglietto, oppure chiamando il call center della compagnia.

Ntv invece informa che per ritardi superiori ai 120 minuti è invece previsto l’indennizzo eccezionale del 100%, invece del normale rimborso del 50% previsto dalla normativa vigente. Anche in caso di rinuncia al viaggio sarà riconosciuto il rimborso del 100%. La società di Italo fa sapere che le_ _eventuali richieste di rimborso potranno essere effettuate contattando il numero 060708.