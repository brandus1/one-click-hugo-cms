---
id: 13527
title: 'The Italian Wedding Stars: l&#8217;11 e il 12 dicembre Roma diventa capitale
  mondiale del wedding'
author: Redazione
type: "post"
guid: https://progressonline.it/?p=13527
url: "/?p=13527"
colormag_page_layout:
- default_layout
hefo_before:
- '0'
hefo_after:
- '0'
categories: "['NEWS', 'VIAGGI']"
tags: "['italian wedding', 'Roma', 'wedding', 'wedding in italy']"
---

Due eventi fondamentali per il rilancio della wedding industry si terranno **a Roma sabato 11 e domenica 12 dicembre**: Daniela Corti Events, l’agenzia fondata da Daniela Corti, ormai nota in tutto il mondo per i suoi eventi vip e per gli encomiabili sforzi di promozione di varie regioni d’Italia durante gli scorsi tre anni, terrà **The Italian Wedding Stars Gran Gala**, quest’anno alla sua quinta edizione e per il secondo anno presso **Cinecittà World**. A seguire, lei e Monica Balli, l’event designer e wedding planner italiana celebre per diffondere il nostro lifestyle nel mondo col suo Monica Balli Events, organizzeranno nella Città Eterna un importante evento B2B di promozione di Roma come sede di matrimoni. I due eventi hanno il patrocinio del **Convention Bureau di Roma e del Lazio**, presieduto da Stefano Fiori, e il Wedding Stars Gran Gala si fregia dell’ulteriore endorsement dell’**Enit** e della partnership con **Zankyou Weddings**.

##### **In cabina di regia Daniela Corti e Monica Balli, due event designer note in tutto il mondo. Gli eventi si svolgono col patrocinio del Convention Bureau di Roma e del Lazio, e il gala Wedding Stars anche con quello dell’Enit–Agenzia Nazionale del Turismo nonché in partnership con Zankyou Weddings, il più grande portale specializzato al mondo.** 

Sabato 11 a Cinecittà World, a partire dalle ore 19.00, si terrà la serata di gala The Italian Wedding Stars, che si svolge, come di consueto, col patrocinio dell’Enit– Agenzia Nazionale del Turismo e la partnership di Zankyou Weddings, il più grande portale al mondo fra quelli specializzati in wedding. L’obiettivo di celebrare le eccellenze del wedding italiano. Durante la serata saranno premiati gli international ambassador di Destination Wedding Peanuts per lo straordinario livello raggiunto nella professione. L’evento è dedicato alle aziende che operano sul territorio nazionale e promuoverà, allo stesso tempo, il wedding in Italy come ambita meta per gli sposi stranieri che desiderano per il loro matrimonio le ambientazioni più ricercate e quell’impareggiabile nota di eleganza ed esclusività del Belpaese. Di più: è l’unico progetto esclusivo e indipendente che permette ai migliori professionisti del settore wedding di competere per vincere il titolo di Best Wedding Professional del 2021 all’interno della propria categoria d’appartenenza.  
Una prestigiosa giuria wedding nazionale e internazionale decreterà i vincitori d’ogni categoria sulla base di quattro parametri: professionalità del sito web e/o presenza sui social, valore e originalità dei lavori presentati, referenze, eventuali progetti da svolgere su richiesta dei giudici.

L’evento sarà presentato da **Beppe Convertini**. Durante la serata sfileranno le maison **Egon Von Fürstenberg** con le sue celebri creazioni, i gioielli di **Marina Corazziari**, designer di fama internazionale, e gli abiti da sposa di **Laura’s Wedding**. Tutte le sfilate sono organizzate in collaborazione con lo **Spazio Art D’Or** di Bari.  
Marina Corazziari ha poi realizzato anche quest’anno le statue dei premi. Altra piacevole novità sarà l’intrattenimento musicale del Maestro Gianni Mazza e della sua band.  
Un ringraziamento particolare alla fondazione Francesco Raponi nonché ai partner dell’evento: Rea Makeup per trucco e acconciature, Villeroi &amp; Boch (piatti e stoviglie), Acqua Fiuggi, Caffè Borbone, l’azienda araba di bevande Emoji, i prodotti d’eccellenza Amaro del Capo e il pomodoro Ciro Flagella, il pane e la pasta dell’azienda calabrese Mulinum di San Floro, il rinomato Riso Pozzi, Cancelloni Food Service, che fornisce pollo, salumi e formaggi, e gli spumanti delle Tenute Barzan.  
Le riprese della serata verranno effettuate da **LaC Tv**.

**Cinecittà World**  
Cinecittà World (Castel Romano – Roma) è il parco divertimenti del Cinema e della TV di Roma. È il primo in Italia a scommettere sul binomio parco e wedding, che altrove, come negli Stati Uniti, vede già la celebrazione di molti matrimoni, addii al celibato e nubilato ed eventi luxury. Conta 40 attrazioni ed è opzionabile in esclusiva.  
Sette le aree a tema (Cinecittà World, Antica Roma, Spaceland, Far West, AdventurLand, Regno del Ghiaccio e Sognolabio). Completano l’offerta quattro ristoranti, bar e numerosi spazi outdoor ed indoor estremamente flessibili

**Destination Wedding Peanuts**  
L’evento della domenica è concepito per dare agli iscritti (wedding planner, organizzatori di eventi e venue manager) la reale possibilità di interagire personalmente con sei professionisti internazionali di chiara fama, che terranno “tavole rotonde” tematiche cui avranno accesso soltanto quattro partecipanti per sessione – da qui l’esigenza di ripeterle più volte nella stessa giornata.  
Ecco di seguito i loro nomi: Sarah Young (titolare di Sarah Young Events, Malta), Oluseyi “Seyi” Olusanya (titolare di Once upon a destination, weddings &amp; Vip travel, UK e Nigeria), Timo Bolte (floral designer, UK), Meltem Telepeler (titolare di KM Events, Turchia ed Emirati Arabi Uniti), Eva Maria Lange (titolare di Pink Iceland, LGBTQ+ wedding &amp; travel, Islanda) e Monica Balli (titolare di Monica Balli Events, Italia).

<div class="wp-block-image"><figure class="alignright size-full is-resized">![](https://progressonline.it/wp-content/uploads/2021/11/Daniela-Corti.jpg)</figure></div>#####   
«Veniamo da due anni difficili ma proprio per questo occorre fare ed essere propositivi per incrociare la ripresa. L’industria dei matrimoni è stata fra le più colpite ed è dunque quella che più di altre ha margini di rilancio. In Italia annovera professionalità altissime, davvero fra le migliori del mondo. Consegnare loro quest’anno il premio sarà ancor più significativo, perché andremo a valorizzare non solo il merito professionale, ma gli alfieri della ripresa economica» – Daniela Corti.

ll successo di Daniela Corti – Event planner e Wedding Planner professionista – si basa su una specifica formazione internazionale a partire dal conseguimento del CWEP (Certified Wedding &amp; Event Professional), per poi perfezionarsi, anno dopo anno, fino a diventare il punto di riferimento anche di professionisti di settore. La sua esperienza nella creazione di eventi di lusso con partner internazionali fa di lei la più rinomata Event Planner in grado di guidare le aziende verso il successo e aumentarne visibilità e Brand Identity.  
L’eccellenza è l’elemento che guida la ricerca di location esclusive, mentre la costante propensione alla bellezza si ritrova in ogni particolare, dalle decorazioni floreali alla scelta dei professionisti e dei fornitori che consentono di creare la perfetta armonia per la riproduzione del “sogno di una vita”.

 <https://madreperlaevent.com>

<div class="wp-block-image"><figure class="alignleft size-full is-resized">![](https://progressonline.it/wp-content/uploads/2021/11/Monica-Balli.jpg)</figure></div>##### «S’immagina facilmente quanto l’attuale contesto moltiplichi per mille il valore di quest’evento, che dà un segnale di vitalità, di opportunità, di futuro che non si ferma. Mai come oggi è importante dare prospettive positive di vita e di lavoro». – Monica Balli 

Monica Balli–Your personal dream maker è uno dei più grandi, originali e creativi event designer e wedding planner italiani. Con sede a Firenze, lavora in tutto il mondo ma ha un obiettivo principale: portare il mondo in Toscana, terra natia della fondatrice e indiscutibilmente una delle regioni più belle del pianeta, sotto il profilo sia artistico sia architettonico sia paesaggistico.  
Con questo spirito e con la fantasia che le è propria, Monica si propone per matrimoni, eventi a tema, eventi motivazionali e intrattenimenti: il tutto con il tocco lifestyle che ne fa l’autentica cifra professionale e le è valsa l’ammirazione di Vip d’ogni ordine e grado, nei cinque continenti.  
  
[https://monicaballi.com  ](https://monicaballi.com
)