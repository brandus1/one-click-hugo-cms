---
id: 2350
title: Luciano Galimberti Vivere e far vivere il design sempre e ovunque (soprattutto
  a casa propria)
author: Redazione
type: "post"
guid: http://progressonline.it/2015/01/20/luciano-galimberti-vivere-e-far-vivere-il-design-sempre-e-ovunque-soprattutto-a-casa-propria/
url: "/?p=2350"
post_views_count:
- '8'
- '8'
categories: "['CULTURA E SPETTACOLO']"
---

<div>Luciano Galimberti, design manager di fama internazionale, è il fondatore, insieme a Rolando Borsato, dello studio milanese BG + progettazione, da sempre all’avanguardia nei settori dell’architettura, degli interni, dell’exhibition design e della comunicazione, nonchè presidente di Adi, l’Associazione per il Disegno Industriale.</div><div> </div><div>Fin dalla sua nascita il gruppo, capitanato da Galimberti, si è prefisso l’obiettivo di superare il tradizionale ruolo artigiano degli studi professionali operando sul concetto del design thinking – l’opportunità di lavorare all’ideazione di un progetto fin dalle prime fasi di innesco unendo tutte le figure interessate – , che interviene nei diversi ambiti abitativi e lavorativi, in una struttura basata sulla strenua ricerca di qualità, attraverso strumenti d’avanguardia e un metodo progettuale che non manca mai di stupire.</div><div> </div><div>Questa vocazione e l’innata passione per il mondo del design e dell’arte gli è valsa la nomina a nuovo presidente di Adi, cimentandosi in un opera che prevede più lavoro sul territorio, da una parte, e maggiore presenza all’estero, dall’altra, mantenendo come punto di partenza la città di Milano “perché è naturale: se si pensa al design non si può non pensare a Milano, così come è normale organizzare una mostra sul Rinascimento a Firenze”.</div><div> </div><div>La continuità rispetto alla precedente presidenza si vede dunque soprattutto qui, oltre che nel proseguimento della partnership con le istituzioni, con l’auspicio che il lavoro svolto a Milano diventi un modello per tutte le organizzazioni locali per essere ben radicati sul territorio. </div><div>Un altro obiettivo irrinunciabile per Luciano Galimberti è “la valorizzazione delle eccellenze italiane in settori anche lontani da quello del mobile e del lighting”.</div><div>Un lavoro, di cui Galimberti ha fatto una vera ragion d’essere e che sconfina nella vita di ogni giorno e, com’è naturale pensare, perfino in una casa di cui stupiscono anche le origini.</div><div> </div><div>Quello che sembrava essere nient’altro che un loft in un palazzo di inizio Ottocento nel cuore di Milano, si è poi scoperto, in modo del tutto casuale osservando un gruppo di turisti giapponesi che fotografava il palazzo, essere la prima abitazione dell’illustre compositore Giuseppe Verdi nella capitale lombarda.</div><div>L’appartamento, un grande spazio quadrato intorno a cui sono disposte le stanze, non poteva non essere un meraviglioso esempio di cura e passione per il design d’interni, con una serie di delicati interventi, spesso ridotti al minimo per preservare gli elementi originali della struttura, in cui figurano porte d’epoca, pavimenti in larice e una consistente operazione di ripristino del soffitto a cassettoni. </div><div> </div><div>Non mancano, negli arredi, pezzi unici dei grandi maestri del design, tra cui spicca una poltrona regalo dello stesso Dino Gravina.</div><div>L’arte contemporanea è così diventata uno degli interessi da condividere in famiglia, con la camera della figlia undicenne incastonata in un equilibrio tra esemplari d’arredamento come lo scrittoio Nomos di Norman Foster e tutta quella serie di quadri e disegni tipici delle camere di ogni adolescente. </div><div>Un modo per indirizzarla fin da subito alla cultura del bello artistico, assieme alla quantità di oggetti di design sempre affiancati da arredi d’epoca ereditati dalla famiglia della moglie Nicoletta e disseminati nell’appartamento.</div><div>Tra le altre passioni, libri in quantità insieme a un migliaio di cd dei generi musicali più disparati, e una serie di oggetti legati alla memoria della coppia, come il tricolore regalato dal presidente Ciampi in occasione delle nozze.</div>