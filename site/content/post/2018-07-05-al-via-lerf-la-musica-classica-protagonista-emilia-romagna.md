---
title: '“Follow the ERF, Follow the Music”: la classica protagonista all’Emilia Romagna Festival'
author: Redazione
type: post
date: 2018-07-05T08:51:24+00:00
url: /?p=9112
colormag_page_layout:
  - default_layout
categories:
  - CULTURA E SPETTACOLO
tags:
  - Emilia Romagna eventi
  - Emilia Romagna Festival
  - emilia romagna festival artisti
  - Emilia romagna festival programma
  - ERF
  - festival musica classica
  - festival musicali
  - musica classica

---
<img decoding="async" loading="lazy" class=" wp-image-9115 alignleft" src="https://progressonline.it/wp-content/uploads/2018/07/Milenkovich-foto-ufficiale-c--200x300.jpg" alt="" width="230" height="345" />Sarà un&#8217;estate all&#8217;insegna della musica classica in **Emilia Romagna**. A Bologna, Imola, Forlì e altri centri della regione infatti **dall&#8217;8 luglio all&#8217;8 settembre** risuoneranno le note dei più grandi componimenti classici della storia: orchestre, filarmoniche, artisti internazionali allieteranno le caldi notte estive dell&#8217;Emilia Romagna. **36 eventi distribuiti in 2 mesi** pieni di arte e musica, di sperimentazioni e dialoghi con i più grandi nomi che celebrano i 18 anni di un festival che è diventato appuntamento fisso dell&#8217;estate italiana.

<img decoding="async" loading="lazy" class=" wp-image-9116 alignright" src="https://progressonline.it/wp-content/uploads/2018/07/CHINESE-DANCE-THEATRE-LANZHOU-300x238.jpg" alt="" width="334" height="266" /> 

**L&#8217;ERF diventa maggiorenne** e, come per ogni 18esimo compleanno, i festeggiamenti sono d&#8217;obbligo, con gli invitati veri protagonisti dell&#8217;evento. Per questa edizione speciale l&#8217;organizzazione del festival ha voluto regalare al pubblico degli appuntamenti imperdibili, un **cartellone speciale di eventi che confermano l&#8217;ERF come patrimonio culturale e musicale della regione**. Sarà un festival che coinvolgerà massicciamente tutta l&#8217;Emilia Romagna, gli appassionati potranno &#8220;seguire&#8221; le note per vivere un&#8217;estate all&#8217;insegna della musica classica, lasciandosi trasportare da componimenti e arie che hanno fatto storia.

Non a caso &#8220;**_Follow ERF, Follow the Music_**&#8221; è il payoff del festival di questa edizione, un invito al pubblico a farsi trascinare in un percorso tematico che accompagnerà lo spettatore in un ideale viaggio in giro per il mondo, per le culture, a contatto con la musica classica dei paesi più lontani. La giornata inaugurale vede protagonista il **Chinese Dance Theatre Lanzhou**, una delle compagnie di danza più importanti in Cina, che porta **per la prima volta in Italia** il suo lavoro migliore: _I Racconti della Via della Seta._

Sarà inoltre presente al festival il violinista **Stefan Milenkovich**, così come il virtuoso della fisarmonica **Richard Galliano** che si esibirà in un concerto scritto proprio per l&#8217;occasione, un progetto internazionale che parte da lontano e giungerà lontano. Si va poi dalla Filarmonica Arturo Toscanini all&#8217;Estonian Sinfonietta, fino ad arrivare al pianista **Miguel Proença. **Sono solamente alcuni dei nomi che saranno protagonisti nell&#8217;estate emiliana.<img decoding="async" loading="lazy" class="wp-image-9113 alignleft" src="https://progressonline.it/wp-content/uploads/2018/07/Proenca-Miguel-1-200x300.jpg" alt="" width="269" height="404" />

L&#8217;Emilia Romagna omaggia anche un suo figlio &#8220;adottivo&#8221;, a 150 anni dalla sua scomparsa. Si tratta di **Gioacchino Rossini**, compositore pesarese di nascita ma che ha vissuto vari momenti della sua vita proprio nella regione. Si comincia il **12 luglio**, a Imola, con la **Filarmonica Arturo Toscanini**, diretta dal giovane straordinario **Alpesh Chauhan**, suo Direttore Principale, che eseguirà un programma incentrato sui brani strumentali di alcune grandi opere che spaziano da Rossini a Verdi. Più particolareggiato sarà l’**_Omaggio a Rossini_** del **17 luglio**, ad opera de’ **I Virtuosi Italiani**, una delle formazioni più vive ed energiche del panorama nostrano. Contaminazione di generi il 28 luglio a Codigoro, dove **Elio** sarà protagonista nel suo spettacolo &#8220;_Elio canta l&#8217;Opera_&#8220;. In una serata spregiudicata; saranno eseguiti Mozart e Rossini secondo l’arrangiamento magistrale dei Fiati Associati e il canto spigliato dell&#8217;artista milanese.

Questo è solamente un piccolo assaggio di quello che potrete &#8220;gustare&#8221; all&#8217;Emilia Romagna Festival, per scoprire per intero il ricco programma e individuare i luoghi in cui risuonerà la classica potete consultare il sito internet dell&#8217;evento [www.emiliaromagnafestival.it. ][1]

Per questo vi lasciamo con il nostro augurio, quello di &#8220;seguire l&#8217;ERF, seguire la musica&#8230;&#8221;

 [1]: https://www.emiliaromagnafestival.it