---
title: A Padova un tuffo nel passato
author: Redazione
type: post
date: 2017-10-02T10:53:46+00:00
url: /?p=6361
colormag_page_layout:
  - default_layout
categories:
  - AUTO
tags:
  - Auto e Moto d’Epoca
  - automobili
  - Bonhams
  - Padova
  - vetture

---
90.000 metri quadrati espositivi, 11 padiglioni, 1.600 espositori, 4.500 auto esposte… sono solo alcuni dei dati che segnano il successo del Salone di Padova, in programma quest’anno dal 26 al 29 ottobre con la sua 34° edizione che prevede 250 mila visitatori e 20 marchi internazionali espositori.  
<img decoding="async" loading="lazy" class=" wp-image-6362 alignleft" src="https://progressonline.it/wp-content/uploads/2017/10/1476976212627.jpg-al_via_il_salone__auto_e_moto_d_epoca__di_padova-300x179.jpg" alt="" width="426" height="254" /> Sulla scia del successo del 2016, con più di 100.000 visitatori nell’area fieristica e la presenza di 16 case automobilistiche internazionali, Padova apre l’edizione 2017 con novità che rendono l’evento ancora più grande: il Salone infatti non si concentra solo nella sede espositiva, ma contamina l’intera città che diventa per 4 giorni la capitale internazionale dei motori d’epoca e moderni. Nelle piazze e nelle vie di Padova gli appassionati possono godere della presenza dei nuovi modelli delle auto di oggi e provare su strada le auto con i test drive coordinati da piloti professionisti, in più hanno la possibilità di partecipare ai raduni delle auto e moto d’epoca respirando il “profumo del passato” con le oltre 4.500 auto e moto storiche esposte e in vendita.  
Come rivela Mario Baccaglini, l’organizzatore di Auto e Moto d’Epoca, le “Piazze e strade della città saranno dedicate alle singole Case automobilistiche e ai contenuti del Salone, trasferendo la bellezza, la cultura e il richiamo turistico dell’auto e dell’auto d’epoca in tutta Padova. Ci prefiggiamo l’obiettivo di coinvolgere gli appassionati e i “curiosi” grazie a due differenti offerte di intrattenimento. Per gli appassionati e i collezionisti il Salone in fiera rimarrà un punto fermo mentre il Salone Off permetterà la diffusione dei valori dell’auto e dei brand anche a chi la passione ancora non sa di averla. Uscendo dai muri dell’edificio fieristico siamo in grado di valorizzare ancora di più il nostro territorio.”  
Il 2017 è per il Salone un’occasione per coinvolgere decine di migliaia di appassionati e per ribadire come sia sempre più importante l’attenzione all’evento, vista la sempre più diffusa consapevolezza che la forza dei nuovi modelli dipende dalla ricchezza e tradizione che portano con sé. La storia e i valori dei brand d’auto sono un patrimonio: per chiunque guidi o abbia guidato un&#8217;automobile o una moto scoprire che dietro un nuovo modello ci sono decine d’anni di ricerca, innovazione, successo è un&#8217;esperienza affascinante.  
Padova permette di immergersi nel passato e di toccare con mano il presente e il futuro dei motori, divenendo, tramite la Fiera, un evento intergenerazionale in grado di emozionare chiunque: uomini, donne, giovani, appassionati o semplici curiosi.  
Altra novità di quest’anno è la galleria 78, un settore interamente inedito: l’Automotive, ovvero, il paradiso del collezionista. In questo “magico” settore tutto può essere prodotto per la propria auto dalle migliori aziende del settore: dai rimorchi personalizzati per spostare le auto d’epoca a marmitte, frizioni da gara, tecniche di rettifica del motore, cuscinetti in poliuretano per proteggere gli pneumatici dall’ovalizzazione fino ad arrivare al restauro a nuovo delle parabole dei fari e delle agognate capote per le Alfa Giulia Spider.  
Il Salone di Padova ospita il più grande mercato d’auto storiche in Europa ed è riuscita a esaltare negli anni la tradizione dei grandi Brand del passato; Auto e Moto d’Epoca si conferma dunque come il più importante Salone dell’auto in Italia e un appuntamento ormai fisso del calendario internazionale.

[www.autoemotodepoca.com][1]

**<img decoding="async" loading="lazy" class=" wp-image-6366 alignright" src="https://progressonline.it/wp-content/uploads/2017/10/01-Mercedes-Benz-Bonhams-Auction-2015-1180x686-1180x686-300x174.jpg" alt="" width="395" height="229" />Bonhams: sceglie il Salone Auto e Moto d’Epoca per il suo ritorno in Italia**  
La risonanza internazionale di Auto e Moto d’Epoca di Padova convincono Bonhams, la prestigiosa casa d’asta inglese, a tornare in Italia dopo circa 40 anni dall’ultima asta, tenutasi negli anni ‘80.  
Con sedi in tutto il Mondo, 60 dipartimenti specializzati e oltre 400 aste all’anno, la casa inglese si pone ai vertici nel settore, presente per la prima volta alla fiera di Padova, Bonhams porta una collezione di 60 auto storiche rare: tra queste Lancia Flaminia Zagato e Touring Convertibile, oltre a diverse Porsche e Mercedes-Benz.  
Bonhams, attore di assoluta eccellenza sul mercato mondiale, vanta una tradizione che si estende fino al 1793, anno della fondazione. I suoi dati garantiscano competenza e qualità ai massimi livelli; le collezioni battute a Londra, New York, San Francisco, Los Angeles e Hong Kong spaziano dall’arte orientale alle armature originali, dai gioielli alle auto classiche.  
In quest’ultimo settore Bonhams ha registrato diversi record mondiali e, nel solo 2016, venduto auto eccezionali come una Mercedes-Benz SLR McLaren ‘Stirling Moss’ del 2009, una Jaguar C-Type del 1953 e una Mercedes-Benz 500 K Roadster del 1935.

La “prima” di Auto e Moto d’Epoca sottolinea il crescente valore della fiera di Padova nel calendario internazionale dei motori e finalmente l’ingresso di un Salone italiano nel circuito delle aste di livello mondiale.

Stefano Valentini

 [1]: https://www.autoemotodepoca.com