---
title: X Files, la verità mai così vicina
author: Redazione
type: post
date: 2017-12-28T11:41:37+00:00
url: /?p=7637
colormag_page_layout:
  - default_layout
categories:
  - CULTURA E SPETTACOLO
  - SLIDE
tags:
  - nuove serie tv
  - serie tv 2018
  - x files
  - x files 2018
  - x files nuova stagione

---
<img decoding="async" loading="lazy" class="alignnone wp-image-7639 alignleft" src="https://progressonline.it/wp-content/uploads/2017/12/x-files.png" alt="" width="324" height="339" />L’appuntamento con la serie cult anni Novanta dedicata al mistero della vita aliena tornata a furor di popolo nel 2016 dopo una pausa di venti anni, è fissato per il **3 gennaio 2018**. “The truth is closer than ever – La verità è più vicina che mai”: con questo slogan la Fox ha voluto annunciare **l’undicesima stagione di X-Files che riporta in tv gli agenti Mulder e Scully**, rispettivamente David Duchovny e Gillian Anderson, iconici e amatissimi dal pubblico. I due sono alle prese con la scomparsa del figlio William, anche se la prima missione da affrontare è la salvezza di Mulder, che abbiamo lasciato in fin di vita alla conclusione dei 6 episodi del revival andato in onda nel 2016.

William, il figlio della coppia, era nato inaspettatamente alla fine dell’ottava stagione dopo il rapimento di Scully e pare abbia dei poteri. **Ma ci saranno nuovi misteri da svelare oltre a quelli che li riguardano.** E anche vecchi quesiti che si ripropongono, come quelli circa il legame tra gli extra-terrestri e il governo degli Stati Uniti.  
X-Files è stato presentato per la prima volta nel settembre del 1993. Nel corso della sua corsa di nove stagioni prima del revival, la serie ha accresciuto sensibilmente la sua popolarità ed è passata da apprezzato prodotto di fantascienza ad enorme successo mondiale, **diventando uno dei drammi televisivi di maggior successo di tutti i tempi**. Lo show, che ha ottenuto 16 Emmy Awards, cinque Golden Globe e un Peabody Award, segue gli agenti speciali dell’FBI Scully e Mulder, mentre indagano su casi inspiegabili – detti X-Files – per i quali le sole risposte implicano fenomeni paranormali.

Prodotto da 20th Century Fox Television e Ten Thirteen Productions, X-Files è stato creato e prodotto da Chris Carter. **La nuova stagione si sviluppa per 10 episodi, 2 dei quali sono strettamente legati agli avvenimenti portanti della serie**, mentre gli altri 8 sono i tipici casi destinati a essere catalogati come X-Files. Oltre al rapporto padre e figlio, che diventa il focus di stagione, ci sarà spazio anche per Walter Skinner, il vice direttore dell’FBI, interpretato ancora una volta da Mitch Pileggi. **Le guest star dei nuovi episodi saranno molteplici**, a partire da Annabeth Gish, Robbie Amell, Lauren Ambrose, Karin Konoval, Barbara Hershey, Haley Joel Osment e William B. Davis – il quale riprenderà il consueto ruolo de ‘l’uomo che fuma’ (conosciuto in seguito con il nome di C.G.B. Spender). Lo show creato da Chris Carter sarà affiancato nella programmazione di Fox da 9-1-1, una nuova serie ideata e realizzata da Ryan Murphy e Brad Falchuk e ambientata nel mondo dei paramedici, dei poliziotti e dei vigili del fuoco alle prese con gli interventi di emergenza.

<!--nextpage-->

<img decoding="async" loading="lazy" class=" wp-image-7640 alignright" src="https://progressonline.it/wp-content/uploads/2017/12/Cattura-4.png" alt="" width="324" height="317" /> 

Purtroppo, al momento, risulta confermata una nota amara, ossia la cattiva notizia che **Gillian Anderson avrebbe intenzione di lasciare la serie tv dopo quest’ultima stagione.** Di Mulder per un po’ abbiamo fatto a meno ma già in moltissimi si chiedono se potrà mai esistere un futuro di X-Files senza di lei.  
FoxNext ha annunciato invece un nuovo gioco basato sulla serie TV, “X-Files: Deep State”: verrà pubblicato su iOS, Android e Facebook in occasione dell’uscita della nuova stagione. Come riportato da Eurogamer.net, “X-Files: Deep State” sarà free-to-play, a metà strada tra un romanzo interattivo e un gioco investigativo. Sarà ambientato nel 2010 e i giocatori vestiranno i panni di un agente dell’FBI non meglio identificato e saranno accompagnati dal collega Dale per investigare, raccogliendo indizi nascosti, prove, risolvendo enigmi e interrogando testimoni e sospetti su casi al limite del paranormale.

Per i più addicted e affezionati fan di Mulder e Scully, inoltre, la divisone di Amazon specializzata nell’audio entertainment ha messo a disposizione anche l’audio serie “X-Files: Cold Cases”, una produzione Audible Original grazie alla quale sarà possibile ascoltare le avventure degli agenti FBI Fox Mulder e Dana Scully con le voci dei doppiatori italiani Gianni Bersanetti e Claudia Catani. Gli episodi disponibili sono in tutto 5 per un totale di 4 ore e 5 minuti dedicate interamente agli amanti del fenomeno, ed è disponibile anche in formato cofanetto, e che raccontano una storia inedita tratta dalle graphic novel di Joe Harris con la direzione di Chris Carter.