---
title: Mercedes Classe E 4MATIC All-Terrain. Stile urbano, anima off-road
author: Redazione
type: post
date: 2017-03-01T16:02:34+00:00
url: /?p=5739
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 42
  - 42
categories:
  - AUTO
tags:
  - auto
  - Mercedes Classe E 4MATIC All-Terrain
  - Mercedes-Benz
  - news

---
La **nuova Classe E 4MATIC All-Terrain** si presenta al pubblico internazionale come la nuova espressione del linguaggio formale **Mercedes**, nonché un&#8217;auto in grado di avanzare agilmente in qualsiasi condizione di terreno e di clima. <img decoding="async" loading="lazy" class="size-medium wp-image-5741 alignleft" src="https://progressonline.it/wp-content/uploads/2017/03/Classe_E_All_Terrain_34-1-300x200.jpg" alt="Mercedes-Benz E-Klasse All Terrain; (S213); 2016" width="300" height="200" />  
«Mai prima d’ora la Classe E era stata così versatile come la All-Terrain». Così **Ola Källenius, membro del Consiglio Direttivo di Daimler AG e Responsabile della Divisione Vendite di Mercedes-Benz Cars**, ha accolto il nuovo modello della Stella, un veicolo in grado di coniugare un look incisivo in stile SUV con l’intelligente abitabilità di una Station Wagon. La nuova Classe E 4MATIC All-Terrain avanza disinvolta anche dove le SW tradizionali devono gettare la spugna, grazie a una maggiore altezza libera dal suolo, a ruote di grandi dimensioni e trazione integrale 4MATIC di serie, senza dimenticare il DYNAMIC SELECT, che permette di scegliere tra cinque programmi di marcia per variare la caratteristica di motore, cambio, ESP® e sterzo. Segno distintivo di questo modello è il programma di marcia All-Terrain, derivato dal GLE, che presenta una serie di impostazioni per la guida in fuoristrada in combinazione con le sospensioni pneumatiche AIR BODY CONTROL (di serie). La nuova arrivata in casa Mercedes-Benz eredita, inoltre, dalla Classe E Station-Wagon tutte le soluzioni

intelligenti per il vano di carico, come la posizione package di serie per i sedili posteriori che consente di portare gli schienali in una posizione più verticale di circa 10 gradi. In questo modo il volume di carico aumenta di altri 30 litri e arriva, complessivamente, a 670 litri, senza che si debba rinunciare al comfort di una cinque posti.<img decoding="async" loading="lazy" class="size-medium wp-image-5742 alignright" src="https://progressonline.it/wp-content/uploads/2017/03/E220_d_4MATIC_All_Terrain_iridium_silver_51-300x191.jpg" alt="" width="300" height="191" /> La All-Terrain si presenta al lancio nella versione E 220 d 4MATIC (143 kW/194 CV) con motore diesel a quattro cilindri di nuovo sviluppo per essere successivamente affiancata da una variante con motore diesel a sei cilindri, anche questa equipaggiata di serie con il nuovo cambio automatico a nove marce 9G-TRONIC.  
**La perfetta combinazione di dinamismo ed eleganza**  
La Classe E 4MATIC All-Terrain non rinuncia neanche al look con elementi di design d&#8217;ispirazione offroad &#8211; la mascherina a due lamelle in stile SUV con Stella centrale integrata e lamelle in argento iridium o i rivestimenti neri dei passaruota &#8211; che la differenziano dalla classica versione SW e le conferiscono un aspetto poderoso e robusto. Due anime che si compenetrano e che, con l&#8217;autorevolezza di uno status symbol, rimangono fedeli al linguaggio formale contemporaneo grazie anche al paraurti anteriore indipendente e al rivestimento galvanizzato color cromo argentato nel look protezione antincastro. Lo stesso vale per i sottoporta, del medesimo colore e con inserto cromato. Tre esclusivi tipi di cerchi in lega leggera, nel formato da 19 e 20 pollici e con fianchi più alti, assicurano, poi, un portamento orgoglioso, una maggiore altezza libera dal suolo e un maggior comfort su fondo dissestato. Tra le altre caratteristiche tipicamente SUV figura anche una robusta protezione esterna del bordo di carico. La magistrale sintesi di sicurezza ed esclusività si completa negli interni con la modanatura nel look alluminio e carbonio, disponibile esclusivamente per la All-Terrain, i pedali sportivi in acciaio legato con inserti in gomma antisdrucciolo e i tappetini con la scritta All-Terrain. Un equipaggiamento che, a seconda delle versioni, prevede interni AVANTGARDE, EXCLUSIVE e designo è (disponibile su richiesta). Un’altra ambasciatrice di quella limpida sensualità che costituisce la filosofia di design Mercedes-Benz è pronta a scendere in strada.