---
id: 13773
title: I migliori piatti assaggiati al Tiburtino Food Fest 2023
author: Redazione
type: "post"
guid: https://progressonline.it/?p=13773
url: "/?p=13773"
colormag_page_layout:
- default_layout
hefo_before:
- '0'
hefo_after:
- '0'
categories: "['Uncategorized']"
---

***Si è conclusa da pochi giorni l’edizione 2023 del Tiburtino Food Fest. Ristoranti e locali di questa zona della Capitale hanno aperto le loro porte accogliendo i clienti attratti dai menu ad hoc studiati e realizzati per l’occasione, per esaltare al meglio la gastronomia romana con le sue tante ricette e piatti caratteristici.***

Noi abbiamo viaggiato tra i quartieri di San Lorenzo, Tiburtino e Pietralata, alla scoperta di tre locali nei quali abbiamo selezionato i migliori piatti assaporati nel corso del Festival.

1. ***Carciofo romano (Ristorante Gusta)***

<div class="wp-block-image"><figure class="aligncenter size-full is-resized">![](https://progressonline.it/wp-content/uploads/2023/02/Schermata-2023-02-21-alle-18.57.56-e1677002588168.png)</figure></div>Non poteva che esserci il carciofo alla romana in questa speciale lista. Nello specifico abbiamo scelto quello del **Ristorante Gusta**, verbo che sintetizza al meglio l’esperienza gastronomica in questo locale aperto da poco più di un anno. Si gusta, e parecchio, grazie alla veracità dello chef **Edoardo** (originario della Tuscia e trapiantato a Roma) che segue prima di tutto i suoi gusti (per l’appunto) personali per cucire la sua idea di cucina. Il suo carciofo alla romana è morbido, gustoso, ghiotto, forse un tantinello ricco in olio ma comunque sia ben fatto.

***2. Amatriciana (Ristorante Toro Rosso)***

<div class="wp-block-image"><figure class="aligncenter size-full is-resized">![](https://progressonline.it/wp-content/uploads/2023/02/Schermata-2023-02-21-alle-18.59.23-e1677002643482.png)</figure></div>Uno dei must della cucina laziale, diventato tra i piatti icona della gastronomia romana. Non poteva non esserci la **amatriciana** in questa lista e noi abbiamo selezionato quella del ristorante (e braceria) **Toro Rosso**. Mezze maniche al dente (per i non amanti di questa cottura, forse un po’ troppo), abbondante pecorino a insaporire il sugo e guanciale **croccante** quanto basta per apprezzare l’effetto crunch.

***3. Tagliata di manzo con porcini e fonduta di parmigiano (Ristorante Saporito)***

<div class="wp-block-image"><figure class="aligncenter size-full">![](https://progressonline.it/wp-content/uploads/2023/02/Schermata-2023-02-21-alle-18.58.52-e1677002687223.png)</figure></div>Una gustosa **tagliata al sangue**, tenera ed esaltata dai funghi porcini in accompagnamento e con il parmigiano invece che a scaglie (come molte volte si vede) fatto una **ghiotta crema** sulla quale la carne è stata appoggiata. Un bel matrimonio tra sapori e consistenze diverse proposto dal ristorante **Saporito**, zona San Lorenzo.

***4. Pluma iberica (Ristorante Gusta)***

<div class="wp-block-image"><figure class="aligncenter size-full">![](https://progressonline.it/wp-content/uploads/2023/02/Schermata-2023-02-21-alle-18.58.25-e1677002725374.png)</figure></div>Si torna al ristorante **Gusta** (a proposito, gli amanti delle moto possono apprezzare l’adiacente showroom di MV Agusta) per la **pluma Iberica**, taglio un po’ inedito e non così scontato da trovare nei ristoranti. Edoardo ci realizza uno spiedo, cottura completata con la fiamma viva e in accompagnamento una crema al mais e radicchio. Tenera, grassa il giusto e dolce la pluma, cotta a dovere dallo chef e apprezzabile a mo’ di spiedino.