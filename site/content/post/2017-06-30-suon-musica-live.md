---
id: 6040
title: A suon di musica&#8230; live!
author: Redazione
type: "post"
guid: http://progressonline.it/?p=6040
url: "/?p=6040"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '7'
- '8'
categories: "['CULTURA E SPETTACOLO']"
tags: "['2017', 'arena', 'estate', 'jazz', 'musica', 'pop', 'rap', 'rock', 'umbria', 'umbria jazz', 'Verona']"
---

Una lunga e nutrita lista di appuntamenti per l’estate musicale della Penisola, tra cui spiccano due vecchie ma sempre sorprendenti conoscenze del grande pubblico con nomi di assoluto interesse e prestigio

Rock, pop, rap, jazz e non solo. Anche quest’anno, per gli amanti della buona musica, italiana e internazionale, le emozioni non mancano. L’insostituibile fascino della musica dal vivo batte la crisi del mercato discografico, con una programmazione piuttosto eterogenea e un pubblico sempre in crescita. Oltre alle nuove voci del pop, che tanto piacciono ai giovani, anche le grandi star del passato faranno tappa nel nostro paese per accontentare un pubblico più maturo e nostalgico.

**![Umbria-Jazz-Festival-secondo-Steve-McCurry_main_image_object](https://progressonline.it/wp-content/uploads/2017/06/Umbria-Jazz-Festival-secondo-Steve-McCurry_main_image_object-300x208.jpg)Perugia, cuore pulsante d’Italia**

Mai come quest’anno, l’Umbria Jazz, il più importante festival musicale jazzistico Italiano nato nel lontano 1973, si presenta al grande pubblico con un cartellone ricco e prestigioso, pieno di ospiti italiani e internazionali.

La serata inaugurale del 7 luglio si aprirà con il botto: già da tempo è confermata la presenza dei Kraftwerk, band tedesca di musica elettronica, i cui membri sono considerati i pionieri della musica elettronica che si esibiranno nell’unica data italiana del loro tour “KRAFTWERK 3D CONCERT”.

Per la seconda serata, quella di sabato 8 luglio, Jamie Cullum, il jazzman britannico più popolare di sempre con dieci milioni di copie vendute nel mondo, un Grammy e due Golden Globe, delizierà il pubblico con un’esibizione eclettica mescolando generi e strumenti tra chitarra, piano, voce e batteria. Tra gli appuntamenti più attesi, quello di domenica 9 luglio con la serata interamente dedicata alla musica d’autore italiana con un focus particolare su Luigi Tenco, nel cinquantesimo anniversario della sua morte.

Formula vincente non si cambia, così, Umbria Jazz 17 si presenta in un’edizione in linea con le ultime, con l’Arena Santa Giuliana come location principale per gli eventi di maggiore richiamo, mentre nel teatro Morlacchi andranno in scena i concerti più specialistici. Un’altra fetta di eventi sarà ospitata nel prestigioso contenitore d’arte e di storia della città: la Galleria Nazionale dell’Umbria.

Oltre a tanta buona musica, non poteva mancare l’enogastronomia di qualità: saranno presenti in ogni angolo della città tanti stand e punti vendita con prodotti dell’eccellenza Made in Italy e, per chi vuole coniugare cucina e musica imperdibile appuntamento con “Jazz lunch”, aperitivi in musica e ristorante all’aperto all’Arena di Santa Giuliana.

[www.umbriajazz.com](https://www.umbriajazz.com/)

**![UJPiazzaIVnovembre](https://progressonline.it/wp-content/uploads/2017/06/UJPiazzaIVnovembre-1-300x175.jpg)Arena 2017: la magia unica della musica sotto le stelle**

Da venerdì 23 giugno si è ufficialmente aperta la stagione 2017: tra opera, balletto e concerti, si preannunciano tante emozioni e pochi posti liberi. Del resto, è difficile spiegare a chi non c’è mai stato cosa significhi assistere al Nabucco o alla Madama Butterfly seduti sugli spalti dell’Arena di Verona. Uno spettacolo unico in uno scenario unico al mondo.

Da più di cento anni, considerando anche le interruzioni a causa delle due grandi guerre, d’estate l’Arena di Verona si trasforma in uno dei teatri lirici all’aperto più grandi di tutto il mondo grazie all’Opera Festival. La creatività e la cultura arricchiscono ogni anno la stagione estiva della città veneta, già patrimonio dell’Unesco, con un susseguirsi di appuntamenti di musica, balletto e teatro.

Anche quest’anno la stagione dell’Arena è all’insegna della musica lirica con un grande protagonista: Giuseppe Verdi dal Nabucco all’Aida al Rigoletto, senza dimenticare due tra le opere più rappresentative di Giacomo Puccini, la Tosca e la Madama Butterfly. Venerdì 23 giugno, la prima del Nabucco, allestita del regista francese Arnaud Bernard con la direzione di Daniel Oren, ha dato il via alla 95 esima edizione dell’Opera Festival 2017 all’Arena di Verona e ha fatto registrare il tutto esaurito con prenotazioni arrivate anche da Stati Uniti, Russia e Giappone.

Il 21 luglio serata one man show con Placido Domingo che tornerà all’Arena di Verona con “Antología de la Zarzuela”, un Gala a data unica con le arie più emozionanti dalla tradizione popolare spagnola.

Per gli appassionati della danza, la data da segnare in calendario è quella del 17 luglio con il “Roberto Bolle and Friends”, la serata evento dedicata al mondo della Danza internazionale, dove l’Etoile piemontese in comapgnia di molti ospiti rappresenterà un omaggio al balletto di repertorio e alla creatività della danza contemporanea.

Tra le date più importanti e, indubbiamente più suggestive, quella del 31 agosto dove il Maestro Ennio Morricone farà il suo grande ritorno sul palco, in una delle tre date italiane del suo “The 60 Years Of Music World Tour”, la tournée mondiale, che segna il sessantesimo anniversario di Morricone come compositore e direttore d’orchestra. Accanto al Maestro, Dulce Pontes, cantautrice portoghese, vera leggenda del fado, la musica popolare e folkloristica portoghese.

Tutti i biglietti, disponibili sul sito ufficiale [www.arena.it](https://www.arena.it) oscillano tra i 22 e i 190 euro e particolare attenzione si dovrà prestare al fenomeno del secondary ticketing che, purtroppo, coinvolge anche molti dei tagliandi per gli eventi della stagione 2017: su alcuni siti i prezzi sono rincarati anche del 150% .