---
id: 7856
title: Air Cairo continua a crescere e apre nuove rotte dall&#8217;Italia
author: Redazione
type: "post"
guid: http://progressonline.it/?p=7856
url: "/?p=7856"
colormag_page_layout:
- default_layout
categories: "['VIAGGI']"
tags: "['Air Cairo', 'turismo', 'turismo Egitto', 'voli cairo', 'voli egitto', 'voli milano egitto', 'voli napoli egitto']"
---

**![](https://progressonline.it/wp-content/uploads/2018/01/marsa-alam-landscape-300x170.jpg)Egitto e Italia tornano ad essere più vicine.** Con un turismo in forte crescita, +94,1% nel 2017 rispetto all’anno precedente, che vede gli italiani visitare nuovamente le incantevoli mete egiziane, l’Egitto punta a rafforzare la propria posizione sul mercato italiano da sempre di grande interesse per il paese. Dallo scorso ottobre Air Cairo ha aperto infatti un **nuovo collegamento aereo diretto da Milano Malpensa a Sharm El Sheilh e Marsa Alam**, le due perle del Mar Rosso e ha appena inaugurato, lo scorso 26 gennaio, il **nuovo volo da Napoli a Sharm El Sheilh**.

**I dati del turismo italiano in Egitto stanno crescendo nuovamente** e il numero degli arrivi italiani del 2017 (gennaio – dicembre), che sono stati **255.148 rispetto ai 131.458 del 2016 con un aumento del 94,1%**, fanno ben sperare quindi nella ripresa del mercato turistico ad esso collegato.  
In particolare, il numero di passeggeri italiani che hanno trascorso le proprie vacanze sul Mar Rosso nel corso del 2017 sono stati 65.500 a Sharm el Sheikh e 86.300 a Marsa Alam,

**Il grande ritorno dell’Egitto è dunque targato Air Cairo**, compagnia aerea per il 60% di capitale Egyptair e per il 40% di due tra le più importanti banche egiziane (National bank of Egypt e Misr Bank), **con una flotta composta da otto Airbus A320 e da un Boeing 737-800,** con una previsione di incrementare il numero dei velivoli fino a 18 aeromobili entro il 2020.![](https://progressonline.it/wp-content/uploads/2018/01/125117-marsa_alam_sea-300x169.jpg)

Fin dall’inizio dell’attività, nel 2003, Air Cairo ha goduto di una crescita continua, **arrivando a fine 2017 con 1.300.000 passeggeri**, grazie ai mercati di riferimento dell’Europa e del Middle East.

Ad oggi Air Cairo collega le principali mete turistiche Egiziane (Cairo, Sharm el Sheikh, Marsa Alam) **con 14 Paesi Europei**, tra cui Germania, Olanda, Polonia, Norvegia, Repubblica Ceca, Francia e Svezia.

In riferimento al mercato italiano, **il servizio aereo di Air Cairo è iniziato il 29 Ottobre 2017, con due voli settimanali** operati la domenica dall’Aeroporto di Malpensa con destinazione Sharm el Sheik e Marsa Alam. **Dal 25 marzo sarà aggiunto un volo il mercoledì per Sharm El Sheikh.**

I risultati soddisfacenti di questa prima operazione, hanno fatto proseguire il progetto iniziale, con **l’attivazione di un nuovo volo appena inaugurato lo scorso 26 gennaio da Napoli per Sharm el Sheikh** e di altri due voli operati il lunedì da Napoli a Sharm El Sheikh a partire dal 19 Febbraio 2018 e il mercoledì.

![](https://progressonline.it/wp-content/uploads/2018/01/air-cairo-e1517389419316-610x366-300x180.jpg)Le novità della compagnia aerea egiziana e i nuovi voli sono stati presentati ieri a Milano presso il Doria Grand Hotel, dal **Direttore Commerciale di Air Cairo Essam Azab e da Riccardo Santagostino Responsabile Commerciale** dell’Agenzia “Non solo sogni” che affianca in Italia l’Air Cairo per tutta la parte operativa e commerciale. Erano presenti alla serata anche il **Console Generale d’Egitto in Italia Cons. Ihab Aboserie e il Direttore dell’Ente del Turismo Egiziano in Italia Cons. Emad Fathy Abdalla.**

Oltre a questi voli, **verranno aperte a breve anche rotte da Roma e Bari per destinazione Sharm el Sheikh, a partire da marzo 2018**.

E’ importante ricordare che **Air Cairo dispone di tutte le certificazioni** (AOC e IOSA) e licenze ( IATA e AACO) per poter garantire elevati Standard qualitativi e di Sicurezza.