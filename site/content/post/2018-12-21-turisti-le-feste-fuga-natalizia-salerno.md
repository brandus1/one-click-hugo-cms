---
title: Turisti per le feste, fuga natalizia a Salerno
author: Redazione
type: post
date: 2018-12-21T14:47:20+00:00
url: /?p=10401
colormag_page_layout:
  - default_layout
categories:
  - VIAGGI
tags:
  - Natale
  - natale a salerno
  - Salerno

---
In alcune città si percepisce la **magia del Natale** in modo più intenso rispetto ad altre. Forse perché sono più luminose, allegre e colorate, piene di eventi in programma per grandi e piccini, perché imbiancate dalla neve o profumate di dolci e vin brulé. Eppure **tra le città italiane più amate per una fuga natalizia spicca Salerno**, località di mare che apparentemente non ha niente a che fare con le atmosfere invernali. Qui le scintillanti [Luci d&#8217;Artista][1] &#8211; ormai famosissime a livello nazionale ed europeo &#8211; si abbinano agli immancabili mercatini, alle bellezze paesaggistiche e urbanistiche, alle golosità della cucina campana, facendo della città una **meta imperdibile per un weekend sotto le feste**. Il tutto a portata di budget piccoli piccoli.

Ecco dunque cosa vedere a Salerno, per una **perfetta gita natalizia super low cost!**

<figure id="attachment_10405" aria-describedby="caption-attachment-10405" style="width: 481px" class="wp-caption alignleft"><img decoding="async" loading="lazy" class="wp-image-10405 " src="https://progressonline.it/wp-content/uploads/2018/12/cripta-duomo-salerno-1024x683.jpg" alt="" width="481" height="321" /><figcaption id="caption-attachment-10405" class="wp-caption-text">Cripta del Duomo di Salerno</figcaption></figure>

L&#8217;itinerario non può che partire dal **Duomo**, una cattedrale di epoca romanica ma con aggiunte barocche, a cui si accede da Piazza Alfano I. Nel **quadriportico** antistante l&#8217;ingresso vero e proprio viene in genere allestito un presepe, simbolo indiscusso del Natale cattolico, nonché vera e propria arte in Campania. Sui quattro lati e sul campanile vengono proiettate invece immagini di vario genere su musiche suggestive, sotto una volta di luci che, come d&#8217;incanto, avvolge il visitatore al calar della sera. Una volta entrati nell&#8217;edificio, merita una visita la **cripta**, molto simile a quella del duomo di Amalfi, nella quale sono raccolte le spoglie di San Matteo. **Lo stile barocco è prorompente**, al punto da generare quasi un&#8217;illusione ottica che confonde profondità e spazi.

Per l&#8217;ingresso nella cripta è prevista una piccola offerta pari a un euro, mentre **la visita della Basilica è gratuita**.

Accanto alla Cattedrale, nella Sala di San Lazzaro, è possibile visitare anche un altro presepe, ovvero il **presepe dipinto di Mario<img decoding="async" loading="lazy" class="alignright wp-image-10406 " src="https://progressonline.it/wp-content/uploads/2018/12/presepe-dipinto-1024x683.jpg" alt="" width="497" height="331" /> Carotenuto**, un patrimonio della comunità, aperto al pubblico solo nei mesi di novembre, dicembre e gennaio. Nei suoi trent&#8217;anni e più di vita, questa natività tutta salernitana si è arricchita di nuovi personaggi, che nel silenzio della bottega, nella semplicità delle pose e nella naturalezza dei gesti sembrano ricreare uno **spaccato cittadino estremamente verosimile**. Molte figure ritraggono volti conosciuti per i salernitani, altre sono frutto dell&#8217;invenzione del maestro e altre rimandano invece alla tradizione campana della smorfia. Anche in questo caso, si può accedere gratuitamente e, se si vuole, è possibile lasciare un&#8217;offerta.

Continuando a scendere lungo Via Duomo, si giunge al **lungomare di Salerno**. Qui, cullati dallo scrosciare delle onde, non si può far altro che perdersi tra i **mercatini di Natale**. Dalle ceramiche di Vietri si passa ai dolci della tradizione, dai souvenir all&#8217;artigianato locale, spaziando dall&#8217;abbigliamento, all&#8217;oggettistica,  alle idee regalo per i ritardatari. Mare e shopping sono infatti un connubio perfetto per tutti coloro che non amano il &#8220;bianco Natale&#8221; ma preferiscono quello mite e assolato.

Sembra tuttavia che per l&#8217;edizione 2018 i mercatini siano stati sospesi, o per meglio dire sostituiti da altre bancarelle dedicate esclusivamente ad attività per bambini, veri protagonisti di queste festività, con

<figure id="attachment_10404" aria-describedby="caption-attachment-10404" style="width: 456px" class="wp-caption alignleft"><img decoding="async" loading="lazy" class="wp-image-10404 " src="https://progressonline.it/wp-content/uploads/2018/12/castello-di-arechi-notte-1024x768.jpg" alt="" width="456" height="341" /><figcaption id="caption-attachment-10404" class="wp-caption-text">Veduta notturna del castello di Arechi</figcaption></figure>

laboratori, spettacoli di marionette e giochi. Vale comunque la pena godersi la vista di un bel tramonto sulle acque del Mar Tirreno e del **Castello di Arechi che dal monte Bonadies domina il golfo**.

Non tutti sapranno inoltre che proprio a Salerno è nato lo scrittore e poeta **Alfonso Gatto, tra le penne illustri dell&#8217;ermetismo italiano**. La città lo ha omaggiato in alcuni vicoli, riproducendo le sue composizioni accompagnate da disegni sui muri delle case, sui gradini delle scalinate e così via. Un progetto, quello chiamato &#8220;Muri d&#8217;Autore&#8221;, curato dalla Fondazione che porta il suo nome e dagli eredi, volto a tenerne viva la memoria in un luogo col quale Gatto ha avuto per tutta la vita un legame speciale. Da Via Mercanti, arteria principale dello shopping, si apre il **Vicolo S. Bonosio**, decorato con i versi del poeta tra gli archetti che congiungono i palazzi e l&#8217;intonaco crepato, oppure **Via Velia**, dove la scalinata che conduce a Piazza Principe Amedeo è diventata non solo un&#8217;occasione per riscoprire le poesie dell&#8217;artista ma anche una modo per conoscere l&#8217;identità di Salerno e della sua gente.

Non lontano, in Via Arce, svetta l&#8217;**acquedotto medievale**, altro luogo d&#8217;interesse della città sul quale negli anni sono state ricamate misteriose storie e leggende, note alla maggior parte dei cittadini. Anche in questo caso, il prezzo da pagare è solo quello di risalire tutta Via Velia e a quel punto concedersi uno [spuntino a base di sfogliatella o babbà][2] per rifocillarsi dopo aver camminato in lungo e in largo per strade della città.

<p style="text-align: right;">
  Testi e foto di <a href="https://viaggiatriceindipendente.wordpress.com">Viaggiatrice Indipendente</a>
</p>

 [1]: https://viaggiatriceindipendente.wordpress.com/2018/01/04/visitare-salerno-guida-alle-luci-dartista/
 [2]: https://viaggiatriceindipendente.wordpress.com/2018/01/07/mangiare-a-salerno/