---
title: Luca Buonpensiere, Glamour T.O., “Ora puntiamo sull’esperienza di viaggio”
author: Redazione
type: post
date: 2019-09-24T09:26:49+00:00
url: /?p=11829
colormag_page_layout:
  - default_layout
categories:
  - VIAGGI
tags:
  - agenzie di viaggio
  - Viaggi

---
Continua nella sua brillante crescita **Glamour**, tour operator viareggino nato nel 1992 e che da oltre 25 anni propone con passione e professionalità viaggi su misura in tutto il mondo, nelle destinazioni più rinomate e iconiche sparse per i continenti. Dai viaggi alla scoperta di culture diverse, a quelli tematici per soddisfare passioni e curiosità, ai viaggi di nozze indimenticabili o per famiglie con bambini, fino ai tour con guida: ogni vacanza è un’avventura curata nei minimi particolari. Adatto e pensato per organizzare ogni tipo di viaggio, **Glamour** disegna su misura, come un sarto, tutto ciò che rende una trasferta degna di essere vissuta, raccontata, ascoltata.

<figure id="attachment_11826" aria-describedby="caption-attachment-11826" style="width: 287px" class="wp-caption alignleft"><img decoding="async" loading="lazy" class="wp-image-11826" src="https://progressonline.it/wp-content/uploads/2019/09/Luca-Buonpensiere-200x300.jpg" alt="" width="287" height="429" /><figcaption id="caption-attachment-11826" class="wp-caption-text">Luca Buonpensiere, titolare Glamour Tour Operator</figcaption></figure>

In occasione della seconda edizione del _**“Glamour Exclusive Weekend”, che si è tenuta dal 20 al 23 settembre, **_abbiamo intervistato il titolare del tour operator, **Luca Buonpensiere**, che ci ha illustrato in cosa **Glamour** si conferma e quali novità ha in serbo per i prossimi mesi.

**_Luca, ci eravamo lasciati lo scorso anno con una crescita del 33% rispetto al 2017, qual è la tendenza di questo 2019?_**

_Siamo molto soddisfatti perché cresciamo di oltre il 20%, una percentuale molto interessante perché veniamo da anni di costante crescita quindi non è facile tutti gli anni avere parametri positivi così elevati. Ci aspettiamo molto poi per la fine dell’anno, in occasione delle festività natalizie e del capodanno perché l’azienda, che continua a investire, punterà molto su questo particolare, e movimentato, periodo._

**_Con questa costante e progressiva crescita cambia il vostro rapporto con il cliente?_**

_Assolutamente no, una delle cose che non voglio è perdere la caratteristica del rapporto umano, che è alla base di tutto. Le tecnologie servono ma sono uno strumento per velocizzare performance e procedure, ma non sono la finalità del rapporto. La consulenza e il dialogo per noi sono al primo posto. Noi possiamo crescere ma il rapporto umano non va mai perso. Non vogliamo snaturarci, ed è quello che dico a tutti quelli che lavorano per Glamour. Pensiamo, e ci comportiamo, differentemente rispetto alla concorrenza, cerchiamo di valorizzare il dialogo e il rapporto umano._

**_L’anno scorso ci rivelavi il progetto, per il 2019, di investire sul sud Italia. Questo proposito si è realizzato?_**

_È avvenuto e devo dire che il mercato del sud è molto particolare, in cui una fetta molto importante dei clienti è gestita da agenzie del territorio. Molti puntano sul prezzo come elemento di valutazione finale, ma credo questa sia una strategia sbagliata, che non porta a niente. Il prezzo è importante però dobbiamo far capire a tutti che c’è qualcosa che va oltre. Continuiamo a pensare comunque che al sud potremo ritagliarci il nostro spazio investendo,  aumentando anche le risorse commerciali in loco.<img decoding="async" loading="lazy" class="size-medium wp-image-9779 alignright" src="https://progressonline.it/wp-content/uploads/2018/10/glamour-logo-2-300x183.jpg" alt="" width="300" height="183" />_

**_Per chiudere, prospettive per il 2020 anche per i viaggi Sneakers?_**

_Sicuramente Sneakers avrà un potenziamento di quelle che già sono le destinazioni in essere come Mar Rosso, Israele, Giordania o Zanzibar, ma abbiamo visto che anche un mercato come quello europeo, che è molto ricercato specialmente da clienti “self made”, possa essere qualcosa che ci può dare soddisfazioni. Dobbiamo essere bravi a creare opportunità di viaggio che siano esperienze. Quello dell’esperienza turistica è uno dei must che ci siamo fissati per il 2020, prima di tutto per differenziarci rispetto a prodotti basici e piatti poi perché l’esperienza muove in maniera più potente il viaggiatore, perché poi viene raccontata e, possibilmente, replicata in un secondo momento. È un po’ quello che succede nel mondo della gastronomia, dove il cliente va alla ricerca di esperienze sempre più gourmet e ricercate; questo noi vogliamo replicarlo nel settore dei viaggi._

_Per quanto riguarda invece i viaggi Glamour andiamo sempre più a perseguire il lusso, perché il cliente è alla ricerca del lusso e noi vogliamo dare questo taglio ai viaggi che proponiamo pur senza perdere o snaturare la nostra creatività._

[www.glamourviaggi.it][1]

<p style="text-align: right;">
  <em>Alessandro Creta</em>
</p>

 [1]: https://www.glamourviaggi.it