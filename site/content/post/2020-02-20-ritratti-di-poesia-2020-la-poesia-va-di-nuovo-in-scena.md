---
title: 'Ritratti di Poesia 2020: la poesia va di nuovo in scena'
author: Redazione
type: post
date: 2020-02-20T15:49:26+00:00
url: /?p=12596
colormag_page_layout:
  - default_layout
categories:
  - CULTURA E SPETTACOLO
tags:
  - eventi roma
  - Fondazione terzo Pilastro

---
La XIV edizione della manifestazione internazionale **«Ritratti di poesia»** cambia sede, trovando spazio, quest’anno, nel foyer dell’**Auditorium Conciliazione**, a pochi passi dal Vaticano. La rassegna, unica nel suo genere, è stata ideata nel 2006 dal **Prof. Avv. Emmanuele Francesco Maria Emanuele**, Presidente della **Fondazione Terzo Pilastro – Internazionale** che, attraverso la **Fondazione Cultura e Arte**, promuove e realizza l’evento.&nbsp;

Il 21 febbraio prossimo, come di consueto, la manifestazione vedrà avvicendarsi per più di dieci ore consecutive, dalla mattina alla sera, incontri, reading, interviste, confronti ed idee, il tutto nel segno della poesia e del suo rapporto con le altre espressioni del genio umano. 

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/02/books-1149959_640.jpg" alt="blur-book-pages" class="wp-image-12480" width="466" height="310" /></figure>
</div>

Ospiti del consueto spazio dedicato alla poesia italiana, dal titolo **“Di penna in penna”**, che quest’anno prevede anche un appuntamento dedicato alle opere prime (**“Opera Prima”**,appunto), saranno i poeti Fernando Acitelli, Annelisa Alleva, Luca Benassi, Antonio Bux, Andrea De Alberti, Anna Elisa De Gregorio, Chiara De Luca, Giuseppe Grattacaso, Giovanni Ibello, Renato Minore, Marisa Papa Ruggiero, Alberto Pellegatta, Giusi Quarenghi, Stefano Simoncelli, Damiano Sinfonico, Francesco Maria Terzago, Giovanna Cristina Vivinetto, Gianni Zampi.&nbsp;

Lo spazio **“Poesia sconfinata”**, dedicato invece alla poesia straniera, avrà come ospiti Jenny Mitchell (GB), Germain Droogenbroodt (Belgio), Philip Morre (GB), João Luís Barreto Guimarães (Portogallo), Samiya Bashir (USA), Nicole Sealey (USA), Eva Ström (Svezia) e il Premio Pulitzer per la Poesia 2008 Philip Schultz, ex dislessico, che ha scritto un libro di ricordi sul suo disturbo neurologico.

Prosegue con successo anche quest’anno il progetto **“Caro poeta”**, dedicato ai licei romani: ne sono protagonisti Franco Buffoni, Maria Grazia Calandrone, Terry Olivi, Elio Pecora e Lidia Riviello. In programma anche gli incontri con la nuova collana di poesia (CapoVersi) della casa editrice **Bompiani** e con la rivista web **NiedernGasse**, nonché la&nbsp;

consegna del premio nazionale e del premio europeo di **“Ritratti di Poesia.280”**, per riconoscere la capacità di comporre versi anche nel tempo di Twitter.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2019/09/img-25-Prof-Avv-Emanuele.jpg" alt="" class="wp-image-11755" width="309" height="465" /><figcaption>Prof. Avv. Emmanuele F. M. Emanuele</figcaption></figure>
</div>

Il **Premio Fondazione Terzo Pilastro – Ritratti di Poesia**, quest’anno, sarà consegnato dal promotore della manifestazione Prof. Emanuele a **Paolo Valesio**, poeta e _Professor Emeritus_ della Columbia University di New York. Per quanto riguarda il contesto internazionale, la Fondazione Terzo Pilastro – Internazionale premia quest’anno la poetessa romena **Ana Blandiana**, nota anche per avere combattuto per l’affermazione dei diritti civili in Romania.&nbsp;

Afferma il Prof. Avv. Emmanuele Francesco Maria Emanuele:** _«_**_L’idea di dar vita a “Ritratti di Poesia” è scaturita, nel lontano 2006, dal mio fermo convincimento che in Italia la poesia dovesse avere la medesima rilevanza, visibilità e fruibilità delle altre forme artistiche (le arti visive, il cinema, il teatro, la musica, la danza), attraverso un appuntamento a cadenza annuale in grado di colmare una lacuna significativa nel panorama culturale della città e del Paese. Nata come momento d’incontro per una ristretta cerchia di addetti ai lavori ed appassionati, “Ritratti di poesia” è cresciuta edizione dopo edizione diventando una manifestazione conosciuta e attesa dal grande pubblico romano e non solo: infatti, l’apertura da me voluta, nel tempo, alla presenza ed alla produzione dei più affermati poeti provenienti da tutto il mondo ne ha fatto un evento di richiamo internazionale, arricchito peraltro dalla feconda contaminazione con altre forme artistiche di assoluto valore. Il traguardo più alto che abbiamo raggiunto con questa manifestazione, in conclusione, è quello di aver contribuito ad una più ampia e variegata diffusione della cultura del verso poetico, ed i risultati di pubblico e critica finora raggiunti ci esortano a continuare, con sempre rinnovata convinzione, nel cammino intrapreso_**_». _**

Altri momenti salienti della giornata saranno: l’appuntamento con la scrittrice greca **Ersi Sotiropoulos**, che parlerà del suo romanzo su Costantino Kavafis “Cosa resta della notte” (Nottetempo); il nuovo concorso dal titolo **“Ritratti di Poesia.storie”**, nato per coniugare il verso poetico con la modalità di comunicazione visuale tipica di Instagram; gli incontri con l’illustratore canadese **Julian Peters** e la scultrice **Paola Grizi**, che creano, rispettivamente, adattamenti a fumetti di poesie classiche e opere d’arte in forma di pagine di libri in terracotta e bronzo da cui emergono volti misteriosi.&nbsp;

La grande novità di quest’anno è l’evento serale di chiusura della manifestazione: il concerto – ad ingresso libero fino ad esaurimento posti – dal titolo **“Emozioni. Viaggio tra le canzoni di Mogol e Battisti”**, con la partecipazione di **Mogol** e del cantante **Gianmarco Carroccia**, accompagnati sul palco dell’Auditorium da un’orchestra dal vivo di 16 elementi. In scaletta, una ventina fra i più famosi successi del compianto **Lucio Battisti**, da “Emozioni”, “Mi ritorni in mente”, “Un’avventura”, fino a “Pensieri e parole”, “Dieci ragazze”, “Una donna per amico” e “La canzone del sole”.

La manifestazione è aperta al pubblico con ingresso libero fino a esaurimento dei posti, è promossa ed organizzata dalla **Fondazione Cultura e Arte**, emanazione della **Fondazione Terzo Pilastro – Internazionale**, con la collaborazione di **InventaEventi**, ed è a cura di **Vincenzo Mascolo**.&nbsp;