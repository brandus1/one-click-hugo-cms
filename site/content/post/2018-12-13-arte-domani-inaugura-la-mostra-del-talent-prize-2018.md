---
title: Arte, domani inaugura la mostra del Talent Prize 2018
author: Redazione
type: post
date: 2018-12-13T10:19:32+00:00
url: /?p=10308
colormag_page_layout:
  - default_layout
categories:
  - CULTURA E SPETTACOLO
tags:
  - talent prize 2018

---
<p class="m_2809360108603510956gmail-MsoNoSpacing">
  È tutto pronto per la mostra dell’XI edizione del <b>Talent Prize</b>, il premio internazionale di arti visive organizzato da <b>Inside Art</b> e ideato da <b>Guido Talarico</b>, promosso da<b> Roma Capitale – Assessorato alla Crescita culturale e Azienda Speciale Palaexpo</b>. L’evento &#8211; che come ogni anno rappresenta un momento di ricognizione sulla produzione artistica attuale, oltre che un’occasione per conoscere le giovani promesse dell’arte contemporanea – si terrà domani, <b>venerdì 14 dicembre</b>, alle <b>ore 18:30</b> al <b>Mattatoio – La Pelanda</b> dove sarà allestita la mostra delle opere protagoniste del premio.
</p>

<figure id="attachment_10309" aria-describedby="caption-attachment-10309" style="width: 422px" class="wp-caption alignleft"><img decoding="async" loading="lazy" class="wp-image-10309" src="https://progressonline.it/wp-content/uploads/2018/12/Corinna-Gosmaro1.jpg" alt="" width="422" height="284" /><figcaption id="caption-attachment-10309" class="wp-caption-text">Skies#3 di Corinna Gosmaro</figcaption></figure>

<p class="m_2809360108603510956m_-9193253610781246706m_8177865104995862716gmail-MsoNoSpacing">
  La grande novità di quest’anno è rappresentata dall’istituzione del <b>Premio speciale</b> dedicato al <b>mecenate Prof. Avv Emmanuele F. M. Emanuele</b>, Presidente della <b>Fondazione Cultura e Arte</b>, emanazione della <b>Fondazione Terzo Pilastro – Internazionale</b>, che da sempre supporta il Talent Prize. In occasione dell’inaugurazione verranno esposte l’opera vincitrice dell’edizione 2018 del premio &#8211; <b>Skies#3 di Corinna Gosmaro</b> &#8211; insieme ai lavori dei 9 finalisti e di coloro che si sono aggiudicati i premi speciali.
</p>

<p class="m_2809360108603510956m_-9193253610781246706m_8177865104995862716gmail-MsoNoSpacing">
  Il Premio dedicato al Prof. Emanuele è andato a <b>Siavash Talaei</b>, artista iraniano, con l’opera Ritratto (Portrait), un dipinto che ingloba in sé un vocabolario reale e fittizio, mescolando immagini prese dalla storia con riferimenti del tutto irreali.
</p>

<figure id="attachment_10302" aria-describedby="caption-attachment-10302" style="width: 272px" class="wp-caption alignright"><img decoding="async" loading="lazy" class="wp-image-10302 size-medium" src="https://progressonline.it/wp-content/uploads/2018/12/export.1.1411301.jpg--272x300.jpg" alt="" width="272" height="300" /><figcaption id="caption-attachment-10302" class="wp-caption-text">Prof. Avv Emmanuele F. M. Emanuele, Presidente della Fondazione Cultura e Arte</figcaption></figure>

<p class="m_2809360108603510956m_-9193253610781246706m_8177865104995862716gmail-MsoNoSpacing">
  «L’influenza di base dei lavori di Talaei Siavash proviene dai ricordi dell’infanzia trascorsa a Teheran» – ha commentato il <b>Prof. Emanuele</b> – «a cui si aggiungono ispirazioni estetiche tra le più varie, sia antiche che moderne, mutuate dalla Storia o dallo spettacolo, fino a dare vita a figure forti, affascinanti e carismatiche, ma allo stesso tempo misteriose ed incerte. Talaei Siavash esterna, con questa sua ricerca espressiva, l’atteggiamento di dubbio ed irresolutezza che connota il suo rapporto con il mondo circostante, in cui la verità spesso è celata e gli artifici prevalgono sulla realtà.».
</p>

<p class="m_2809360108603510956m_-9193253610781246706m_8177865104995862716gmail-MsoNoSpacing">
  «Questa nuova edizione del Talent Prize – ha detto <b>Guido Talarico</b>, ideatore del premio e editore di Inside Art &#8211; conferma la vitalità dello scenario contemporaneo giovanile. Le nuove generazioni di artisti hanno molto da dire e sanno come farlo, il premio è uno straordinario momento di confronto che cerca ogni anno di ribadire quanto sia importante investire nell’arte e nella creatività. Noi stiamo continuando a farlo con impegno e con il sostegno di istituzioni che credono, quanto noi, in questa nobile mission».
</p>

L’esposizione, a cura di Elena Pagnotta e Fabrizia Carabelli, si presenta come un percorso eterogeneo che mostra quelle che sono le ricerche e le tecniche sperimentate negli ultimi anni dagli **artisti under 40**. Un panorama vasto ed esaustivo che dà spazio a installazioni, sculture, dipinti, video e lavori sonori che dialogano in modo armonico nelle due ampie sale del museo capitolino.