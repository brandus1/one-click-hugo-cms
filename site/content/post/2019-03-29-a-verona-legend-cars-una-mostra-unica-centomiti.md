---
id: 10990
title: 'A Verona Legend Cars una mostra unica: Centomiti'
author: Redazione
type: "post"
guid: http://progressonline.it/?p=10990
url: "/?p=10990"
colormag_page_layout:
- default_layout
categories: "['AUTO']"
tags: "['auto', 'auto verona', 'Verona', 'Verona Legend Cars', 'verona legend cars 2019']"
---

**![](https://progressonline.it/wp-content/uploads/2019/03/nw_torino_A12FuyD.jpg)CENTOMITI**. Ecco le auto che hanno fatto la storia. 100 modelli rappresentativi di un’icona che dalla sua nascita ad oggi ha rivoluzionato il nostro stile di vita. Simbolo chiave della nostra società, nel tempo ha cambiato la sua funzione, segnando profondamente la storia sociale, economica, tecnica, sportiva, culturale dell’uomo. Una storia fatta di persone, visioni, idee, esperienze, avanguardia.

***Una mostra che è quasi una sfida***. Individuare le 100 auto che, a livello mondiale e tra migliaia di modelli progettati in oltre cento anni di produzione automobilistica, hanno contribuito in maniera determinante allo sviluppo tecnico, stilistico, sportivo, sociale e culturale del mezzo di trasporto più diffuso, utilizzato e amato.  
Questo l’intento della mostra-evento che inaugurerà a **Verona sabato 11 maggio** nei padiglioni di Verona Fiere. La mostra tematica – curata da Luca Gastaldi, giornalista e storico dei motori – è realizzata grazie allo speciale contributo di partner internazionali: collezionisti italiani e stranieri, club di marca e le più importanti istituzioni museali – in primis il Museo  
Nicolis di Verona, vero scrigno di tesori a quattro ruote. Un patrimonio straordinario, un’occasione per tutti gli appassionati, un’immersione nella storia attraverso un percorso coinvolgente che parte dal Triciclo Benz realizzato in Germania nel 1886 per arrivare alle supercar elettriche di ultima generazione. 100 auto, un secolo di storia, innovazione, passione. In un suggestivo percorso tematico accompagnato da immagini, video e testi narrativi. Un tuffo nel passato per capire il futuro.