---
id: 7796
title: "Subito Motori: Golf \xE8 l&#8217;auto pi\xF9 &#8220;cercata&#8221; dell&#8217;anno\
  \ 2017"
author: Redazione
type: "post"
guid: http://progressonline.it/?p=7796
url: "/?p=7796"
colormag_page_layout:
- default_layout
categories: "['AUTO']"
tags: "['auto 2017', 'auto più cercate', 'Golf 2017', 'Subito Motori', 'Subito.it']"
---

**![](https://progressonline.it/wp-content/uploads/2018/01/volkswagen-golf-2017-dashboard-300x169.jpg)Di cosa parliamo, quando parliamo di auto?** **Subito** -che grazie al suo canale **MOTORI**  nel 2017 si conferma prima piattaforma per la compravendita di auto, con oltre 2,5 milioni di utenti unici al mese- svela cosa ricercano gli italiani in rete in fatto di auto. Un’analisi basata su circa **50 milioni di ricerche fatte dagli utenti nel 2017**, che restituisce non solo la classifica dei modelli e delle marche più cercate, ma anche delle “parole chiave” trasversali che per gli utenti sono il discrimine nella scelta dell’auto. Emerge una **passione per le auto classiche ma sempre attuali come Golf, Punto e Panda**; un **amore per le marche top di gamma tedesche**, dove l’usato rappresenta l’entry level che permette di realizzare il sogno. Ma soprattutto, emerge come gli italiani, quando cercano liberamente un’auto -non partendo da marca e modello, ma da caratteristiche specifiche- usino le **parole del linguaggio comune**, termini semplici e funzionali ad indicare un bisogno specifico.![](https://progressonline.it/wp-content/uploads/2018/01/golf-300x169.jpg)

L’intramontabile **Golf si conferma l’auto più cercata nel 2017** e mantiene stabilmente dallo scorso anno la prima posizione, facendo intravedere una passione per le auto tedesche che sarà confermata dalle marche preferite: auto classica, affidabile e allo stesso tempo sempre di tendenza. Seguono due “italiane” di casa Fiat: la **Punto** (2°), che guadagna una posizione rispetto al 2016, e la **Panda** (3°), che sale di ben due posizioni guadagnando l’ultimo gradino del podio. Segue la **Smart** (4°), auto iconica che ha reinventato il concetto di city car e che viene cercata soprattutto nelle grandi città, Roma in testa. Al quinto posto la **Fiat 500**, un’icona di stile e italianità, amata per la sua linea inconfondibile e dimensione compatta.