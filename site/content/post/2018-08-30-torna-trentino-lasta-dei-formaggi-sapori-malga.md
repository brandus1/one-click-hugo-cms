---
title: Tra chef stellati torna in Trentino l’asta dei formaggi “Sapori di Malga”
author: Redazione
type: post
date: 2018-08-30T11:02:01+00:00
url: /?p=9451
colormag_page_layout:
  - default_layout
categories:
  - ATTUALITÀ
tags:
  - Antonia Klugmann
  - asta formaggi
  - chef stellati
  - Cibo italiano
  - food
  - formaggi malga
  - trentino

---
<img decoding="async" loading="lazy" class=" wp-image-9456 alignleft" src="https://progressonline.it/wp-content/uploads/2018/08/Castel-Caldes_Ph-Andreis-D_1-300x199.jpg" alt="" width="365" height="242" />Ritorna il gustoso itinerario tra storia e prodotto **“Sapori di malga”**, originale e succulento evento in programma **lunedì 3 settembre alle ore 18.00** presso il suggestivo **Castel Caldes** in **Val di Sole.**

La **quarta asta dei formaggi di malga solandri** **e trentini,** organizzata dall’**APT Val di Sole** in stretta collaborazione con il Castello del Buonconsiglio, Trentino Marketing, la Camera di Commercio Industria Artigianato e Agricoltura di Trento ed il Comune di Caldes, vedrà come assoluti protagonisti dell’insolita rassegna **20 formaggi stagionati tra 1 e 13 anni,** prodotti da altrettante malghe da latte delle Valli di Sole, Pejo e Rabbi e da altre vallate trentine,  portati a stagionatura dall’_affinatore_: la speciale figura professionale competente a portare il prodotto, dopo la fase di produzione, ad una qualità superiore e ad un gusto esclusivo attraverso  la maturazione. Un’autentica arte che richiede una profonda conoscenza del formaggio, dei suoi sapori peculiari, delle sue caratteristiche organolettiche, dei suoi comportamenti nelle diverse condizioni di temperatura e di umidità.

L’invitante e divertente asta sarà anche quest’anno impreziosita dalla **presenza di diversi chef stellati**, protagonisti della cucina italiana ed internazionale. Parteciperanno per la<img decoding="async" loading="lazy" class=" wp-image-9452 alignright" src="https://progressonline.it/wp-content/uploads/2018/08/Bottura_Leveille_Ghezzi_Asta_Formaggi_Malga_2017-300x225.jpg" alt="" width="378" height="284" /> prima volta, infatti, lo chef pluristellato altoatesino **Norbert Niederkofler** del ristorante St.Hubertus dell’hotel _Rosa Alpina_ in Alta Badia (tre stelle Michelin) e la chef  giuliana **Antonia Klugmann** del ristorante l’_Argine a Vencò_ a Dolegna del Collio in provincia di Gorizia (una stella Michelin). Non mancherà neanche un habitué della rassegna di Caldes, lo chef stellato trentino **Alfio Ghezzi** del ristorante Locanda Marcon (due stelle Michelin). Tra i grandi partecipanti anche il noto giornalista **Paolo Marchi**, ideatore e curatore di Identità Golose, il primo congresso italiano di cucina e pasticceria d’autore, nonché l’esperto professore **Silvio Barbero**, Vice Presidente dell’Università della Scienze Gastronomiche di Pollenzo, già segretario nazionale e fondatore di Slow Food Italia.

La quarta asta dei formaggi stagionati locali, con tanto di **qualificato banditore** della prestigiosa **Casa d’asta Von Morenberg di Trento** a gestire lo speciale processo di compravendita al rialzo, intende valorizzare nel migliore dei modi i prodotti dell’alpeggio e attribuire i giusti riconoscimenti alle numerose malghe tuttora presenti sul territorio locale, in perfetta armonia con l&#8217;incedere lento del tempo e delle stagioni e con i ritmi lenti e pacati della natura.

<img decoding="async" loading="lazy" class=" wp-image-9453 alignleft" src="https://progressonline.it/wp-content/uploads/2018/08/lavorazione-formaggio-di-malga-300x225.jpg" alt="" width="347" height="260" /> 

La speciale asta, ospitata presso il rinnovato castello medievale noto per la leggenda di Olinda, rappresenta l’importante prologo dell’atteso evento **“ Latte in festa”**, in programma a Rabbi Fonti nel Parco Nazionale dello Stelvio il **22 e 23 settembre**: due ricche giornate di degustazioni, show-cooking, eventi, spettacoli, laboratori per bambini e famiglie con al centro del palcoscenico il variegato mondo del latte e del formaggio, con un percorso decisamente emozionante che tocca i cinque sensi.

Per partecipare alla particolare manifestazione “Sapori di Malga” sono disponibili 60 posti: necessaria però la prenotazione presso l’ APT Val di Sole, tel.0463.901280.

&nbsp;

&nbsp;