---
id: 2841
title: Sanremo sotto il segno dei Maya
author: Redazione
type: "post"
guid: http://progressonline.it/2012/02/15/sanremo-sotto-il-segno-dei-maya/
url: "/?p=2841"
post_views_count:
- '0'
- '0'
categories: "['CULTURA E SPETTACOLO']"
---

**Fiori al vetriolo per l’Ariston mentre Morandi** cerca di fronteggiare le sfighe dell’ultimo minuto. L’anno bisestile sembra aver giocato proprio un brutto scherzo al da sempre super-contestato Sanremo che quest’anno risulta essere non solo discusso ma anche sfortunato. Tra molleggiati troppo generosi, soubrette da torcicollo e supplenti dell’ultima ora, l’edizione 2012 sembra proprio risentire dell’influsso Maya. I sessanta minuti di comizio del ragazzo della Via Gluck, sembrano aver mandato in tilt il televoto e questa volta le mani di Morandi sembrano essere fin troppo piccole per scusarsi con un pubblico che già sventola bandiere bianche.

**Nessuna paura, le canzoni anche quest’anno fanno solo da sfondo al Festival** sanremese e pochi sembrano averle davvero ascoltate, quindi perchè agitarsi? Solo Rocco Papaleo sembra non averlo capito rimanendo congelato insieme alla classifica che speriamo stasera si sciolga assieme ai 4 nomi degli eliminati. Intanto Belen e la Canalis si ritrovano di nuovo sul palco nei panni dell’incidentata Ivana Mazrova. Nessuno sembra notare la mancanza, anche solo perchè la bella Ivana nessuno la conosce. E mentre la contestata Tamara Ecclestone è ancora seduta sulla poltrona del Sundey Show di Chiambretti a prometterci che non parteciperà mai più al Festival, Celentano manda all’aria il concordato Stato-Chiesa del 1929. Finalmente ci sveglia Arisa cantando “La notte” e qualcuno si augura davvero che cali il sipario.

di **Romina Delmonte**