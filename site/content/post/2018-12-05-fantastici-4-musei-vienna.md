---
title: I fantastici 4 (musei) di Vienna
author: Redazione
type: post
date: 2018-12-05T11:13:58+00:00
url: /?p=10289
colormag_page_layout:
  - default_layout
categories:
  - VIAGGI
tags:
  - cosa vedere a vienna
  - Musei vienna
  - Vienna

---
A **Vienna**, in quanto a musei da visitare, c&#8217;è letteralmente l&#8217;imbarazzo della scelta: artistici, storici, naturalistici, dedicati a una sola persona, oppure a un particolare gruppo, moderni, d&#8217;avanguardia, eclettici, di tendenza o dimenticati dai turisti e dalle guide. L&#8217;unica soluzione dunque per **evitare di trascorrere la propria vacanza chiusi nelle quattro mura di un museo**  è quella di selezionare quelli che per la loro diversità possono rendere completa l&#8217;esperienza viennese.

**_<img decoding="async" loading="lazy" class="wp-image-10291  alignright" src="https://progressonline.it/wp-content/uploads/2018/12/P1200269-e1544008085320-200x300.jpg" alt="" width="271" height="407" />Museo di Vienna_**

Una collezione permanente che permette di ripercorrere la storia della capitale nel corso dei secoli, insieme alle numerose mostre temporanee che approfondiscono temi, luoghi, personalità di spicco fanno del **Wien Museum** un buon punto di partenza per prepararsi all&#8217;esplorazione della città.

Il museo si trova nella bellissima **Karslplatz**, accanto alla monumentale chiesa di San Carlo e, appena entrati, è possibile ammirare alcune **statue e vetrate dell&#8217;antica cattedrale di Santo Stefano** e altri reperti archeologici che ne mostrano lo sviluppo urbano e l&#8217;antico tessuto socio-economico. Al piano superiore sono raccolte invece numerose **opere di artisti quali Klimt e Schiele**, due personaggi di spicco nel panorama artistico e architettonico d&#8217;inizio novecento, la cui esperienza creativa non può essere separata dalla storia della capitale.

Si prosegue poi con gli strumenti musicali, la mobilia in stile liberty, le ceramiche e chi più ne ha più ne metta, per un viaggio a 360° nella raffinata ed elegante **Vienna**.

## _<img decoding="async" loading="lazy" class="alignleft wp-image-10292 " src="https://progressonline.it/wp-content/uploads/2018/12/P1200353-1024x683.jpg" alt="" width="455" height="303" />Belvedere_

**Il castello del Belvedere è una delle meraviglie della capitale austriaca**. È formato in realtà da due diversi edifici, il **Belvedere Superiore** e **Inferiore,** e da maestosi giardini alla francese con fontane che occupano lo spazio tra i due. In particolare il Belvedere Superiore (_Oberes_), bellissimo esempio di architettura barocca, è stato trasformato nel tempo in una galleria d&#8217;arte, mentre quello Inferiore (_Unteres_) è rimasto a lungo (anche se a fasi alterne) una residenza per la famiglia reale e i suoi ospiti.

L&#8217;architettura del palazzo è già di per sé degna di nota, ma a farla da padrone in questo museo è senz&#8217;altro l&#8217;arte di **Gustav Klimt**. Tra le opere in mostra vanno ricordati &#8220;Il bacio&#8221; e &#8220;Giuditta&#8221;, davanti alle quali si ammassano i turisti alle prese con smartphone e selfie stick, passando poi per i capolavori di Kokoschka e Schiele, di altri artisti austriaci, anche contemporanei, e opere dell&#8217;impressionismo francese. Iconico il &#8220;Napoleone a cavallo&#8221; di **Jacques-Louis David**.

## _Museo di Storia Militare<img decoding="async" loading="lazy" class="alignright wp-image-10293 " src="https://progressonline.it/wp-content/uploads/2018/12/P1200457-1024x683.jpg" alt="" width="515" height="343" />_

Una vera e propria chicca per gli appassionati dell&#8217;arte della guerra: l&#8217;**Heeresgeschichtliches Museum** è il tempio della storia, del grande impero asburgico e delle sue imprese. C&#8217;è da dire che non è tra i più importanti musei della città, ma se avete tempo a disposizione merita comunque una visita.

Vi sono raccolti, seguendo un criterio cronologico, le uniformi e gli equipaggiamenti militari dal &#8216;600 al secolo scorso, le armi, gli stendardi, le foto e i video di repertorio. Interessante lo spazio espositivo dedicato all&#8217;assedio turco e alle guerre napoleoniche. Tra i pezzi di spicco della sua collezione ci sono la **macchina sulla quale viaggiava l&#8217;arciduca Francesco Ferdinando il giorno in cui fu assassinato a Sarajevo** (la famosa goccia che fece traboccare il vaso e scatenò l&#8217;inizio della prima guerra mondiale), gli indumenti indossati da quest&#8217;ultimo e da sua moglie Sophie, oltre alla pistola utilizzata per l&#8217;omicidio.

**Non è possibile scattare foto all&#8217;interno del museo**, se non dopo aver pagato una piccola integrazione al biglietto d&#8217;ingresso.

## _<img decoding="async" loading="lazy" class="wp-image-10290 alignleft" src="https://progressonline.it/wp-content/uploads/2018/12/P1210304-300x200.jpg" alt="" width="415" height="276" />Naturhistorisches Museum_

Il Museo di Storia naturale di Vienna è uno dei principali &#8216;_must see_&#8216; della città. Con la sua collezione incredibilmente ricca e variegata, **è il più grande museo del paese**, nonché uno dei maggiori musei di scienze naturali al mondo, il quale ospita la celeberrima **Venere di Willendorf**, la statuetta paleolitica raffigurante una donna molto prosperosa che almeno una volta tutti noi abbiamo trovato nei libri di storia.

L&#8217;edificio si affaccia su **Maria-Theresien Platz** insieme al suo gemello, il Kunsthistorisches Museum (Museo di storia dell&#8217;arte), ed è costituito da una vasta sezione dedicata agli animali &#8211; dal mondo sottomarino agli insetti &#8211; ai fossili, ai minerali e ai nostri antenati. Da non perdere la **sala dei dinosauri**, con scheletri di grandi dimensioni e una riproduzione animata di un allosauro, e la **sala dei meteoriti**, la più grande e antica del mondo.

È **aperto tutti i giorni**, tranne il martedì, e per gli studenti e i possessori della Vienna Card è prevista una piccola riduzione sul biglietto d&#8217;ingresso.

<p style="text-align: right;">
  Foto e testi di <a href="https://viaggiatriceindipendente.wordpress.com">Viaggiatrice indipendente</a>
</p>