---
title: 'Note di notte: Lucca a tutta musica'
author: Redazione
type: post
date: 2018-06-19T14:50:31+00:00
url: /?p=8959
colormag_page_layout:
  - default_layout
categories:
  - CULTURA E SPETTACOLO
tags:
  - concerti estivi
  - concerti lucca
  - festival estivi
  - lucca festival
  - Lucca Summer Festival
  - musica
  - musica lucca

---
_Il Lucca Summer Festival è uno dei maggiori appuntamenti musicali dell’estate. Tanti gli ospiti italiani e internazionali, da Caparezza a Gianni Morandi, fino a Ringo Starr, Roger Waters e Lenny Kravitz. Dal 23 giugno al 25 luglio_

<img decoding="async" loading="lazy" class=" wp-image-8961 alignleft" src="https://progressonline.it/wp-content/uploads/2018/06/lucca-summer-festival-2016-programma-concerti-300x169.png" alt="" width="377" height="212" /> Musica e concerti all’aperto nuovamente grandi protagonisti con l’inizio della bella stagione. **A giugno le piazze di tutta Italia tornano a riempirsi** in occasione dei molti eventi organizzati e, tra i maggiori di questi, c’è senza dubbio quello di Lucca. La 21esima edizione del **Summer Festival** della città toscana è uno degli appuntamenti più attesi dell’estate musicale italiana: tanti gli ospiti presenti, molte le star internazionali che, tra giugno e luglio, canteranno davanti a migliaia di fan sotto le stelle di Lucca.  
Quest’anno saliranno sul palco artisti italiani come **Caparezza** (27 giugno): il rapper pugliese prosegue il tour di promozione del suo ultimo album “Prisoner 709”. Il primo luglio sarà il turno di Sfera Ebbasta, il fenomeno musicale del momento considerato uno dei migliori rapper contemporanei sia in Italia che all’estero. La tappa lucchese farà parte della tournée del cantante che, durante lo “Sfera Ebbasta-RockStar Summer tour” proporrà dal vivo tutti i brani tratti dal nuovo album d’inediti “RockStar”. **Francesco Renga** assieme a **Max Pezzali** e **Nek** proseguono la loro tournée salendo sul palco di Lucca il 14 luglio. Il 22 del mese sarà invece il turno di Gianni Morandi.

<img decoding="async" loading="lazy" class="size-medium wp-image-8962 alignright" src="https://progressonline.it/wp-content/uploads/2018/06/5d5fcf7f82eff5343d1301ea67fd1344-300x278.jpg" alt="" width="300" height="278" /> 

Un grande ospite internazionale come **Ringo Starr** si esibirà in Piazza Napoleone il prossimo 8 luglio. L’ex beatle intratterrà gli spettatori sia con brani realizzati in singolo che con canzoni tratte dagli album degli storici Fab Four. Sempre in tema di star mondiali merita una citazione **Roger Waters**, la leggendaria anima dei Pink Floyd che nell’ultimo periodo si sta dimostrando particolarmente attivo nei vari palazzetti sportivi d’Europa. L’estate italiana di Roger Waters conoscerà solamente 3 date all’aperto, e tra queste c’è quella di Lucca del prossimo 11 luglio. Grande attesa anche per l’arrivo di **Lenny Kravitz**, che infiammerà il pubblico giunto in Piazza Napoleone il 18 luglio.  
Date: dal 23 giugno al 25 luglio

Sito ufficiale: [www.summer-festival.com][1]

 [1]: https://www.summer-festival.com