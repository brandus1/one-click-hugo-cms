---
title: Roma cambia marcia con i Motodays
author: Redazione
type: post
date: 2018-02-28T10:33:26+00:00
url: /?p=8067
colormag_page_layout:
  - default_layout
categories:
  - AUTO
tags:
  - moto motodays
  - motodays
  - motodays anteprime
  - motodays giorni
  - motodays modelli
  - motodays roma

---
<img decoding="async" loading="lazy" class="size-medium wp-image-8072 alignleft" src="https://progressonline.it/wp-content/uploads/2018/02/Aldo_Drudi-300x300.jpg" alt="" width="300" height="300" />**Tornano a ruggire i motori nell’imperdibile rassegna romana delle due ruote**. Presso i padiglioni di **Fiera di Roma**, dall’8 all’11 marzo, si ripropone l’annuale appuntamento con **Motodays**, giunto alla sua edizione numero dieci. Occasione irrinunciabile per tutti gli amanti delle moto: non solo dalla Capitale ma anche dal resto dell’Italia sono attese decine di migliaia di visitatori che potranno venire in contatto con modelli nuovi e storici, toccare con mano le anteprime del 2018 e provare le moto nelle aree esterne dedicate ai test.  
Arrivano da tutto il mondo, e da tutti i brand più importanti, i modelli che arricchiscono la rassegna romana. **Presenti Honda, Suzuki, Harley-Davidson**, ma anche l’italianissima **Mv Agusta**. Firma “speciale” che ha disegnato logo e campagna pubblicitaria di Motodays è Aldo Drudi, artista di livello internazionale che sul curriculum può vantare collaborazioni con Ducati e Yamaha, nonché la realizzazione delle grafiche dei caschi dei piloti più famosi del mondo (Valentino Rossi in primis).<img decoding="async" loading="lazy" class=" wp-image-8071 alignright" src="https://progressonline.it/wp-content/uploads/2018/02/moto-300x201.png" alt="" width="340" height="228" />

Una “matita” che vanta un profondo legame col mondo delle moto: **Drudi**, infatti, è un romagnolo doc come molti dei motociclisti che possono vantare partecipazioni e vittorie in campionati mondiali delle due ruote. “Molta della storia del motociclismo ha a che fare con Roma” ha dichiarato l’artista, “e quello di fare una cosa sulla fiera di Roma è stato un invito a nozze. La prima mossa è stata aggiungere ‘Roma’ al logotipo che esisteva: è clamoroso poter spendere il nome di una città così importante.” C’è grande attesa attorno ai nuovi modelli che Honda svelerà durante la rassegna romana. La casa giapponese presenterà in anteprima la nuova CB1000R 2018, esemplare dal motore potenziato che si avvale di 20 CV in più rispetto al modello precedente per un totale di 145 CV, 104 Nm di coppia e la nuova gestione elettronica del gas Throttle by Wire con 4 Riding Mode. La CB1000R+ si avvale di Quickshifter di serie e nuovi dettagli che impreziosiscono lo stile unico di Honda. Sarà presente anche Suzuki che, tra gli altri modelli, toglierà il telo dalla SV650X, con i suoi dettagli che evocano le moto da corsa di un tempo.

<img decoding="async" loading="lazy" class=" wp-image-8073 alignleft" src="https://progressonline.it/wp-content/uploads/2018/02/motodays-300x199.jpg" alt="" width="369" height="246" /> Le linee tondeggianti del suo cupolino trovano continuità nei pannelli laterali, nella sella a cannoncino e nel codino, creando una silhouette grintosa. Il serbatoio è impreziosito dalla classica scritta Suzuki al posto della S in rilievo. Un modello sopra le righe, totalmente fuori dagli schemi, è la Dragster 800 RR di Mv Agusta. La versione 2018 ha in dotazione un motore tre cilindri che deriva direttamente da quello sviluppato per la Brutale 800 RR, oggetto di numerosi interventi tecnici che hanno permesso l’omologazione Euro 4 e, al contempo, contribuito a ottenere significativi incrementi dell’affidabilità e delle prestazioni. Non poteva mancare nella Città Eterna l’icona di **Harley Davidson**. A catalizzare l’attenzione ci pensano la Fat Bob 114 (già una best seller) e la versatile Sport Glide lanciata a EICMA lo scorso novembre. Tutti i nuovi Softail vantano sospensioni più performanti, telaio più rigido e leggero e montano i nuovi motori Milwaukee-Eight.

www.motodays.it