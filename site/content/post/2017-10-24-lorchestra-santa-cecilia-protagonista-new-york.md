---
id: 6952
title: "L\u2019Orchestra di Santa Cecilia protagonista a New York"
author: Redazione
type: "post"
guid: http://progressonline.it/?p=6952
url: "/?p=6952"
colormag_page_layout:
- default_layout
categories: "['CULTURA E SPETTACOLO']"
tags: "['eventi', 'musica', 'Orchestra Santa Cecilia', 'Orchestra Santa Cecilia New York', 'Santa Cecilia', 'Santa Cecilia New York']"
---

![](https://progressonline.it/wp-content/uploads/2017/10/santa_cecilia-300x166.jpg)Tra le opere di Verdi e Respighi, tra le sinfonie composte da Prokofiov e le standing ovation del pubblico presente si è tenuta la due giorni di musica dell’**Orchestra Santa Cecilia a New York**. Dopo 48 anni l’ensemble diretto per l’occasione da Antonio Pappano è tornata nella Grande Mela e l’ha fatto come meglio, forse, non poteva. **Applausi interminabili, bis concessi ed uno spettacolo totalmente Made in Italy** portato nella storica Carnegie Hall, in attesa dei concerti di Boston e Washington.

Il pubblico presente è stato catturato dal terzo concerto per piano di **Prokofiev** e dall’entrata in scena della pianista **Martha Argerich, con cui Pappano ha concesso anche un bis a quattro mani**. La città di Roma poi è stata protagonista nel finale dell’evento con le opere di Respighi: ‘Fontane di Roma’ e i ‘Pini di Roma’ della ‘Trilogia Romana’, la sua opera più famosa e composta proprio per la Santa Cecilia. Il direttore ha poi voluto concedere un fuoriprogramma per chiudere le serate, con il ‘Valzer Triste’ di Jean Sibelius e l’ouverture del ‘Guglielmo Tell’ di Rossini.