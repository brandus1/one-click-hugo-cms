---
id: 3080
title: Al via &quot;Attenzione, libro a bordo!&quot;
author: Redazione
type: "post"
guid: http://progressonline.it/2010/05/02/al-via-attenzione-libro-a-bordo/
url: "/?p=3080"
post_views_count:
- '6'
- '6'
categories: "['CULTURA E SPETTACOLO']"
---

"Attenzione, libro a bordo!" nasce dall’idea di sfogliare un libro mentre si viaggia in taxi. Su 30 taxi della Cooperativa Samarcanda di Roma (Radio Taxi 06/5551) dal 1 maggio i clienti avranno a disposizione romanzi, l’ultimo best-seller o il saggio di un giovane esordiente o, ancora, la novità di una casa editrice che sta crescendo. E se il libro piace, si riceve un coupon valido per uno sconto sull’acquisto in libreria.

Il primo libro a finire in auto sarà Malitalia di Enrico Fierro e Laura Aprati, un saggio con dvd che racconta l’evoluzione della criminalità organizzata dal Sud al Nord. Nel volume, gli interventi del procuratore nazionale antimafia Pietro Grasso e della scrittrice Dacia Maraini.

“Prevedere – spiega Paolo Capezzali, responsabile marketing di Samarcanda – iniziative di carattere culturale nei taxi migliora la qualità del viaggio percepita dal passeggero. Scambiando punti di vista tra tassista e cliente si finisce col crescere entrambi. La qualità del servizio, da sempre riconosciuta dai clienti della nostra cooperativa, si arricchisce dunque di un nuovo “servizio”: offrire, anche se brevi, momenti di relax. Uniti alle novità librarie”.

**a cura della redazione**