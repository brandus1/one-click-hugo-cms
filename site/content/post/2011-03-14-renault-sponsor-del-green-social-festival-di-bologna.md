---
id: 3882
title: Renault Sponsor del Green Social Festival di Bologna
author: Redazione
type: "post"
guid: http://progressonline.it/2010/04/28/renault-sponsor-del-green-social-festival-di-bologna/
url: "/?p=3882"
post_views_count:
- '7'
- '7'
categories: "['AUTO']"
---

Con il proprio progetto di mobilità a zero emissioni, Renault partecipa in qualità di sponsor ufficiale al Green Social Festival, che si svolge a Bologna dal 9 al 12 marzo, promosso dal Comune di Bologna e patrocinato da Commissione Europea, Ministero dell’Ambiente, Regione Emilia Romagna e Provincia di Bologna. Protagonista di questa seconda edizione del Green Social Festival, la “città dell’altro mondo” e i nuovi stili di vita che potranno renderla più sostenibile dal punto di vista economico, sociale, ed anche ambientale. Un’occasione di confronto e dibattito su come la città possa e debba cambiare in funzione degli obiettivi di sostenibilità.

Con la sua presenza al Green Social Festival, Renault punta i riflettori sulla propria visione di mobilità del prossimo futuro, lo sviluppo dei veicoli elettrici, la soluzione più efficace, in virtù delle loro zero emissioni, per il rispetto dell’ambiente e per offrire a tutti una mobilità sostenibile.   
Renault sarà protagonista al Green Social Festival in occasione della tavola rotonda “Libertà Sostenibile, Libertà di movimento”, in programma venerdì 11 marzo alle 15 al Palazzo Re Enzo, e in occasione di alcuni incontri con gli studenti bolognesi nel corso delle diverse giornate.   
Per tutta la durata del Green Social Festival, inoltre, uno stand Renault in piazza Maggiore vedrà esposto un Kangoo Z.E.   
Renault si conferma il costruttore automobilistico che, primo tra i grandi produttori, ha avviato un programma industriale orientato allo sviluppo e alla commercializzazione di massa dell’auto elettrica, mettendo in campo investimenti per 4 miliardi di euro. Cuore del programma, l’introduzione sul mercato fra il 2011 e il 2012 di una gamma completa di 4 veicoli elettrici, dotati di batterie agli ioni di litio, adatti a rispondere alle più diversificate esigenze di utilizzo privato e professionale: l’innovativa urban car Twizy, la berlina compatta Zoe, la berlina familiare Fluence Z.E. e la furgonetta commerciale Kangoo Z.E. ideale per il trasporto merci in città.

Quello su cui Renault si sta impegnando è un nuovo paradigma di mobilità urbana sostenibile: rendere l’auto elettrica una soluzione disponibile, conveniente ed allettante per il più ampio numero possibile di automobilisti. Un concetto di auto elettrica, destinata a una larga diffusione sul mercato. In questa prospettiva, Renault proporrà i veicoli elettrici a prezzi accessibili e introdurrà innovative formule di noleggio della batteria.