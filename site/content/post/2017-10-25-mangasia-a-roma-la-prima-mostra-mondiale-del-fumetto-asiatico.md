---
title: 'Mangasia: a Roma la prima mostra mondiale sul fumetto asiatico'
author: Redazione
type: post
date: 2017-10-25T14:57:32+00:00
url: /?p=6956
colormag_page_layout:
  - default_layout
categories:
  - CULTURA E SPETTACOLO
tags:
  - esposizione manga
  - eventi roma
  - Manga
  - Manga Roma
  - Mangasia
  - mostra Manga
  - mostra Manga Roma
  - mostre roma

---
<img decoding="async" loading="lazy" class="size-medium wp-image-6959 alignleft" src="https://progressonline.it/wp-content/uploads/2017/10/mangasiamostrafb-300x157.jpg" alt="" width="300" height="157" />Vignette, bozze e fumetti completi, dai primi storici schizzi fatti con l&#8217;inchiostro alle opere più recenti realizzate digitalmente. Per tutti gli amanti dei manga a **Roma** sino al prossimo 21 gennaio è stata allestita la mostra &#8220;_**Mangasia, Wonderlands of Asian Comics**&#8220;_, la prima esposizione mondiale riservata esclusivamente a questo tipo d&#8217;arte nata in Giappone e diffusasi in tutta l&#8217;Asia.

Ci sono le opere originali del fumetto asiatico, esposte accanto alle loro controparti commerciali, stampate per il mercato di massa. Molti volumi messi in mostra al **Palazzo delle Esposizioni** per la prima volta escono dal loro paese d&#8217;origine ed incontrano il pubblico occidentale: occasione unica dunque per tutti gli amanti del genere quella di venire in contatto con degli esemplari di manga unici ed inediti in questa parte del mondo.

In un percorso tra le sale del Palazzo delle Esposizioni il pubblico può assistere all&#8217;**evoluzione di questo genere artistico**: dalle origini sino ai nostri giorni, **dai titoli più commerciali a quelli meno conosciuti dei più disparati generi narrativi.**

Presenti opere provenienti da Giappone, Corea del Nord, Corea del Sud, India, Cina, Taiwan, Hong Kong, Indonesia, Malesia, Filippine e Singapore.

Per ulteriori informazioni riguardo questa mostra unica nel mondo potete visitare il [sito ufficiale][1].

 [1]: https://www.palazzoesposizioni.it/mostra/mangasia-wonderlands-of-asian-comics