---
id: 9715
title: "Estinzione? Londra dice \u201CNo\u201D con la Gorilla Run"
author: Redazione
type: "post"
guid: http://progressonline.it/?p=9715
url: "/?p=9715"
colormag_page_layout:
- default_layout
categories: "['VIAGGI']"
tags: "['gare londra', 'Gorilla Run', 'Gorilla Run London', 'Gorilla Run Londra', 'londra eventi', 'londra eventi settembre', 'maratone londra']"
---

![](https://progressonline.it/wp-content/uploads/2018/09/Runners-in-the-London-Great-Gorilla-Run-300x204.jpg)La **Great Gorilla Run** è uno degli appuntamenti più spassosi che hanno luogo nella capitale inglese. È impossibile non divertirsi durante questa **corsa di beneficienza di 8km**, nella quale si può camminare o correre, ma sempre vestendo i panni di grossi gorilla.

L’evento rappresenta un’occasione importante per raccogliere i fondi necessari per la salvaguardia di una specie in via d’estinzione, come quella dei nostri cugini gorilla, messa sempre più in difficoltà dall’espansione delle attività degli umani. Se ne occupa nello specifico la Gorilla Organization, la quale, a differenza di quanto lascia intendere il nome, lavora molto anche con le persone in condizioni di povertà che vivono nelle foreste, o in aree limitrofe, a stretto contatto con i grandi scimmioni. Le zone interessate dalle loro operazioni sono soprattutto il Ruanda, la Repubblica Democratica del Congo e l’Uganda.

Tutti i costumi forniti al momento dell’iscrizione sono ovviamente “*animal friendly*”, realizzati dunque con fibre sintetiche e gomma, ed è possibile personalizzarli dando libero sfogo alla creatività. Se si vuole partecipare ma senza travestirsi è comunque possibile farlo come volontari.

Il peloso evento si svolgerà **domenica 23 settembre** alle ore 10.30 e sono già pronti a zampettare per le strade di Londra centinaia di uomini e donne sensibili a questo vero e proprio “richiamo della foresta”.

[www.greatgorillarun.org](https://www.greatgorillarun.org)