---
title: Islanda
author: Redazione
type: post
date: 2009-01-06T23:00:00+00:00
url: /?p=3335
post_views_count:
  - 11
  - 11
categories:
  - VIAGGI
tags:
  - turismo
  - vacanze

---
<p style="text&#45;align: left; ">
  Quella certa liberalit&agrave; nei costumi che si osserva tra gli islandesi risale al tempo arcaico in cui dominavano i Vichinghi. Quando tali avventurieri si lanciavano nei loro lunghi e audaci viaggi &ndash; donde fiorirono epopee di epiche imprese &ndash; le mogli, rimaste a casa, tormentate dal freddo e dalla solitudine, avevano modo di consolarsi con gli schiavi. Al loro rientro i Vichinghi trovavano una prole pi&ugrave; abbondante, ma lo tolleravano serenamente. Oggi l&rsquo;Islanda &egrave; il Paese con il pi&ugrave; alto tasso di divorzi al mondo, ma senza traumi. Gi&agrave;, perch&eacute; se una relazione non carbura pi&ugrave;, &egrave; preferibile troncarla e intraprenderne una nuova, pur rimanendo generalmente in buoni rapporti con il precedente coniuge. Sicch&eacute; ci si ritrova nei giorni di festa tutti insieme, amalgamando partner e figli di svariati matrimoni, ma anche doppi set di nonni, nel trionfo di un libertario spirito pagano dalle radici ancestrali. L&rsquo;Islanda &egrave; stata inoltre il primo Paese a legalizzare le unioni omosessuali, nel 1996, e ad avere una donna presidente, Vigd&iacute;s Finnbogad&oacute;ttir, nel 1980, riconfermata poi per ben tre volte nella carica, ossia per 16 anni.
</p>

<p style="margin&#45;bottom: 0cm" align="justify">
  Gli islandesi son cos&igrave; pochi che si conoscono quasi tutti, e parecchi sono anche in vario grado imparentati tra loro. L&rsquo;Islanda &egrave; infatti il quinto Paese per minore densit&agrave; al mondo: grande un terzo dell&rsquo;Italia, conta solo 316mila abitanti, due terzi dei quali risiedono nella capitale, Reykjav&iacute;k (Baia fumosa), mentre gli altri si concentrano nei villaggi e nelle citt&agrave; disseminati lungo le coste.
</p>

<p style="margin&#45;bottom: 0cm; text&#45;align: left; ">
  L&rsquo;indipendenza dell&rsquo;Islanda risale agli anni della II guerra mondiale, in seguito alla capitolazione della Danimarca &ndash; sotto la cui sovranit&agrave; si trovava &ndash; ad opera di Hitler, che ne aveva ordinato l&rsquo;invasione. L&rsquo;Islanda &egrave; pertanto dal 1944 una Repubblica costituzionale, che si regge su un sistema di governo parlamentare: il premier e i ministri esercitano il potere esecutivo e formano il Governo, che deve essere sostenuto dalla maggioranza dei membri del Parlamento. Questo piccolo e giovane stato &egrave; guidato fin dall&rsquo;indipendenza da governi di coalizione, in cui convivono pragmaticamente conservatori e progressisti.
</p>

<p style="margin&#45;bottom: 0cm; text&#45;align: left; ">
  Un&rsquo;isola felice, l&rsquo;Islanda? Di certo un Paese che annovera numerosi record e traguardi importanti, e il cui segreto risiede forse nella piccolezza. A met&agrave; strada tra l&rsquo;Europa e l&rsquo;America, gode di un&rsquo;economia galoppante e vanta il quinto maggiore reddito pro&#45;capite al mondo, 40mila euro l&rsquo;anno. Al tradizionalissimo settore della pesca, si sono in breve affiancati il commercio, la finanza e i servizi, imponendo l&rsquo;Islanda all&rsquo;attenzione dell&rsquo;opinione e degli investitori internazionali. Che sono attratti dalla bassa tassazione e dagli incentivi alle aziende.
</p>

<p style="margin&#45;bottom: 0cm; text&#45;align: left; ">
  L&rsquo;Islanda &egrave; il Paese pi&ugrave; pacifico del mondo, secondo l&rsquo;Economist Intelligence Unit: pur essendo tra i fondatori della Nato, &egrave; l&rsquo;unica nazione che non ha un proprio esercito, avendo avanzato al momento della sua adesione la condizione di non essere costretta a intervenire in conflitti armati. Ma &egrave; anche lo Stato pi&ugrave; sicuro del mondo, con soli 679 poliziotti e appena 118 detenuti, unit&agrave; in pi&ugrave;, unit&agrave; in meno. &Egrave; pure il pi&ugrave; longevo, con la pi&ugrave; alta aspettativa di vita maschile, mentre le donne sono poco distanti. L&rsquo;Islanda ha inoltre il maggior numero di telefoni cellulari per abitanti, il pi&ugrave; alto numero di computer ed automobili per famiglia, ottime scuole e ospedali pubblici al punto che si rende superflua la presenza di quelli privati. Si registra un elevato livello culturale e non esiste l&rsquo;analfabetismo.&nbsp;
</p>

<p style="margin&#45;bottom: 0cm; text&#45;align: left; ">
  &nbsp;
</p>

<p style="margin&#45;bottom: 0cm; text&#45;align: left; ">
  <strong>Il clima e il paesaggio</strong>
</p>

<p style="margin&#45;bottom: 0cm; text&#45;align: left; ">
  Un tratto caratterizzante il popolo islandese &egrave; la tolleranza, che nasce dall&rsquo;imprevedibilit&agrave; del clima alla quale gli abitanti dell&rsquo;isola sono abituati da secoli, fors&rsquo;anche dal loro primo sbarco, oltre un millennio fa, quando vi giunsero i monaci eremiti irlandesi a partire dal IX secolo. Le storie, le contese e le faide &ndash; risalenti al tempo in cui le leggi, tramandate oralmente, erano applicate dal popolo &ndash; hanno fornito un&rsquo;inesauribile fonte d&rsquo;ispirazione agli autori delle saghe nordiche.
</p>

<p style="margin&#45;bottom: 0cm; text&#45;align: left; ">
  Inizialmente pagani, gli islandesi si convertirono al Cristianesimo intorno all&rsquo;anno 1000, dopo qualche contrasto cui segu&igrave; comunque un lungo periodo di pace e sviluppo. Nei secoli s&rsquo;avvicendarono il dominio norvegese e quello danese, ma si sono anche succeduti, con devastante insistenza, una spaventosa teoria di cataclismi ed epidemie. Perch&eacute; l&rsquo;Islanda &ndash; che tradotto significa &ldquo;Terra del ghiaccio&rdquo; &ndash; geograficamente e climaticamente &egrave; davvero una terra inospitale. Collocata sulla dorsale medio atlantica, presenta una forte attivit&agrave; vulcanica e geotermica, che ne caratterizza il paesaggio. L&rsquo;interno consiste principalmente di un plateau sabbioso desertico, montagne e ghiacciai, da cui molti fiumi glaciali scorrono verso il mare attraverso le pianure. Grazie alla corrente del Golfo, tuttavia, l&rsquo;Islanda gode di un clima temperato, relativamente alla sua latitudine, che ne consente l&rsquo;abitabilit&agrave;. Contrariamente alla Groenlandia, &egrave; considerata come parte dell&rsquo;Europa e non dell&rsquo;America settentrionale. &Egrave; la diciottesima isola pi&ugrave; grande al mondo e la seconda d&rsquo;Europa dopo la Gran Bretagna e prima dell&rsquo;Irlanda. La presenza di spaccature e canyon di ogni dimensione e forma, generati dall&rsquo;incessante attivit&agrave; geotermica d&rsquo;un sottosuolo in ebollizione, determina una presenza pressoch&eacute; illimitata di cascate formate dall&rsquo;acqua dei numerosi fiumi e ruscelli che scorrono dai ghiacciai all&rsquo;oceano: se ne contano pi&ugrave; di diecimila su tutto il territorio. L&rsquo;Islanda &egrave; situata sulla frattura geologica del medio Atlantico. Vi si trova una gran quantit&agrave; di vulcani, circa 200, molti dei quali attivi, in particolare l&rsquo;Hekla, che dal punto di vista geologico la rendono la pi&ugrave; giovane terra d&rsquo;Europa, mentre circa il 10% della superficie &egrave; ricoperto da ghiacciai. L&rsquo;isola &egrave; ricca di fenomeni derivanti dall&rsquo;attivit&agrave; vulcanica: sorgenti e fiumi di acqua calda, pozze di fango bollente, solfatare, fumarole. L&rsquo;Islanda ha pure parecchi geyser (una parola islandese) &ndash; sorgenti in grado di alzare colonne d&rsquo;acqua calda a intervalli regolari &ndash; e un&rsquo;ampia disponibilit&agrave; di energia geotermica permette che buona parte della popolazione usufruisca di acqua calda e riscaldamento a basso costo, nonch&eacute; di energia elettrica prodotta dalle centrali geotermiche.<font face="Verdana, sans&#45;serif"><font size="2" style="font&#45;size: 9pt">&nbsp;</font></font>
</p>

<p style="margin&#45;bottom: 0cm; text&#45;align: left; ">
  &nbsp;
</p>

<p style="margin&#45;bottom: 0cm; text&#45;align: left; ">
  <strong>Politica, religione ed economia</strong>
</p>

<p style="margin&#45;bottom: 0cm; text&#45;align: left; ">
  Il Presidente della Repubblica d&rsquo;Islanda, che rimane in carica per quattro anni, viene solitamente eletto tra figure di spicco esterne al mondo politico, e ha compiti principalmente cerimoniali, con funzioni diplomatiche e di capo di Stato. Detiene tuttavia anche il potere di porre il veto ad una legge promulgata dal Parlamento, e di sottoporla a referendum popolare. Il Parlamento, detto &lsquo;Al&thorn;ingi&rsquo; (in inglese Althing), venne fondato nel 1845 con funzioni consultive per il Re di Danimarca. Oggi conta 63 deputati, eletti dalla popolazione ogni quattro anni. Il primo ministro &egrave; capo del Governo, e insieme ad esso ha il potere esecutivo.&nbsp;
</p>

<p style="margin&#45;bottom: 0cm; text&#45;align: left; ">
  L&rsquo;Islanda fa parte del Consiglio Nordico, dell&rsquo;Associazione europea di libero scambio (EFTA), nonch&eacute;, dal 25 marzo 2001, dello spazio di Schengen. Il suo territorio &egrave; suddiviso in 79 s&yacute;slur (municipalit&agrave;). La maggior parte include un centro abitato principale (kaupsta&eth;ur).
</p>

<p style="margin&#45;bottom: 0cm; text&#45;align: left; ">
  Gli islandesi hanno libert&agrave; religiosa, come sancito dalla Costituzione. La religione ufficiale &egrave; il luteranesimo. Nel 2005 gli islandesi erano divisi nei seguenti gruppi religiosi: 82,1% appartenente alla Chiesa Nazionale d&rsquo;Islanda, il 4,7% ad altre Chiese luterane di Reykjav&iacute;k e Hafnarfj&ouml;r&eth;ur, il 2,4% cattolico, della diocesi di Reykjav&iacute;k, il 2,6% ateo. La percentuale di popolazione rimanente risultava divisa tra altre Chiese o sette cristiane e religioni diverse dal cristianesimo.
</p>

<p style="margin&#45;bottom: 0cm; text&#45;align: left; ">
  L&rsquo;economia islandese &egrave; piccola ma ben sviluppata, con un Pil stimato sui 10 miliardi di dollari nel 2005 e un reddito pro capite tra i pi&ugrave; alti del pianeta. L&rsquo;industria agricola islandese, fortemente ostacolata dal clima, consiste principalmente nella coltivazione di patate e verdure (in serre), allevamento di pecore e pesca. L&rsquo;Islanda &egrave; altamente dipendente dall&rsquo;industria peschereccia, la quale fornisce il 70% delle esportazioni del Paese e sfrutta il 4% della forza lavoro. L&rsquo;isola ha poche risorse minerarie, ma offre un grande apparato industriale, attivo soprattutto nel settore del pesce e della metallurgia. Grazie alle fonti idroelettriche e geotermiche, le societ&agrave; energetiche forniscono all&rsquo;Islanda pi&ugrave; del 70% dell&rsquo;energia necessaria agli abitanti. Il 99,9% dell&rsquo;energia elettrica viene generata da fonti rinnovabili.&nbsp;
</p>

<p style="margin&#45;bottom: 0cm; text&#45;align: left; ">
  La valuta corrente &egrave; la corona islandese, ma il Governo sta valutando seriamente la possibilit&agrave; di utilizzare l&rsquo;euro senza unirsi all&rsquo;Unione Europea, pur adeguandosi al suo mercato. La lingua ufficiale &egrave; l&rsquo;islandese, una lingua scandinava che ha avuto poche trasformazioni dal Medioevo a causa dell&rsquo;isolamento geografico. Che congiunto alla scarsa immigrazione, ha portato ad un ridotta variabilit&agrave; genetica, divenuta oggi oggetto di studio. L&rsquo;Islanda &egrave; infine il Paese pi&ugrave; caro d&rsquo;Europa.
</p>

<p style="margin&#45;bottom: 0cm; text&#45;align: left; ">
  &nbsp;
</p>

<p style="margin&#45;bottom: 0cm; text&#45;align: left; ">
  <strong>Natura</strong>
</p>

<p style="margin&#45;bottom: 0cm; text&#45;align: left; ">
  In Islanda sono presenti tre parchi nazionali: &thorn;ingvellir, nella parte centro&#45;meridionale dell&rsquo;isola, Skaftafell, in quella sud&#45;orientale, J&ouml;kuls&aacute;rglj&uacute;fur, in quella nord&#45;orientale. Vi sono inoltre pi&ugrave; di ottanta aree di protezione: parchi, monumenti naturali, riserve paesaggistiche e rifugi faunistici.
</p>

<p style="margin&#45;bottom: 0cm; text&#45;align: left; ">
  Nel nordest dell&rsquo;Islanda si trova uno degli ultimi territori selvaggi d&rsquo;Europa, ove vivono molte specie di uccelli e renne. Tra gli uccelli spicca la pulcinella di mare (Fratercula arctica), una sorta di simbolo dell&rsquo;isola. Sull&rsquo;isola vivono anche la volpe polare, il visone (fuggito da allevamenti per pellicce), il cavallo islandese, razza dal trotto veloce, sicuro e comodo per la cavalcata. A causa del clima la vegetazione non &egrave; molto sviluppata, si riduce a muschi, prati e piccoli boschi.
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <strong>Luca Caruso</strong>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  Sito del turismo Islanda &#45; <strong><a href="https://www.icelandtouristboard.com/">www.icelandtouristboard.com</a></strong>
</p>

&nbsp;