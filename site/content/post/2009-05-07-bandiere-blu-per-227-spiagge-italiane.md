---
id: 3392
title: Bandiere blu per 227 spiagge italiane
author: Redazione
type: "post"
guid: http://progressonline.it/2009/05/07/bandiere-blu-per-227-spiagge-italiane/
url: "/?p=3392"
post_views_count:
- '8'
- '8'
categories: "['VIAGGI']"
---

<font face="Tahoma, sans-serif"><font size="2">Migliora la situazione delle spiagge italiane. Sono 227 quelle che hanno ricevuto la Bandiera Blu 2009, dodici in più rispetto all’anno scorso. Bandiere Blu anche per 60 approdi turistici contro i 56 del 2008.</font></font>

<font face="Tahoma, sans-serif"><font size="2">Risultati positivi quelli evidenziati dalla ventitreesima edizione della “Bandiere Blu”, assegnate dalla Foundation for Environmetal Education (Fee) in collaborazione con il Cobat (Consorzio nazionale batterie esauste), assegnati ai comuni con spiagge ed approdi turistici. </font></font>

<font face="Tahoma, sans-serif"><font size="2">In particolare, quest’anno i comuni premiati sono stati ben 113, 9 in più dell’edizione precedente. </font></font>

<font face="Tahoma, sans-serif"><font size="2">Il primato 2009 spetta a tre regioni a parimetro. Toscana, Liguria e Marche hanno conquistato sedici bandiere, seguite dall’Abruzzo con tredici. Sale la Campania che si attesta a quota dodici. L’Emilia Romagna si conferma con otto, mentre crescono alle sue spalle Puglia e Veneto che ne hanno ottenute rispettivamente sette (+2) e sei (+1). Piccoli miglioramenti anche per Sicilia, Calabria e Lazio che sono passate da tre a quattro. Subito dietro il Friuli Venezia Giulia e la Sardegna, stabili a quota due. Fanalino di coda il Molise con una sola, una in meno rispetto all’anno scorso.</font></font>

<font face="Tahoma, sans-serif"><font size="2">Giudizi entusiastici da parte degli operatori del settore. “È con soddisfazione che con la campagna 2009 annunciamo un incremento di Bandiere Blu, ben 113, 9 in più della passata edizione, dimostrando così un impegno costante delle località rivierasche” ha commentato il segretario generale della Fee Italia, Claudio Mazza. “Siamo certi che investire sulla qualità ambientale sia il modo migliore per sviluppare un’economia locale sana e duratura incentrata sul turismo”. </font></font>

<font face="Tahoma, sans-serif"><font size="2">La Fee, un’organizzazione internazionale no profit con sede in Danimarca e presente in 59 Paesi, continua, inoltre, la sua collaborazione con la Direzione generale della Pesca del ministero delle politiche agricole per il progetto “Bandiera Blu - Pesca Ambiente”. Un’iniziativa volta a sensibilizzare il mondo della pesca alle tematiche connesse all’ambiente, valorizzando le tradizioni locali delle località Bandiera Blu caratterizzate dalla presenza di una flotta peschereccia. </font></font>

<font face="Tahoma, sans-serif"><font size="2">Il nostro Paese però non brilla in confronto agli altri Paesi. Nel bacino del Mediterraneo l’Italia si colloca solamente al quinto posto, dopo Spagna, Grecia, Turchia e Francia. Le 227 spiagge premiate, infatti, rappresentano soltanto il 10% di quelle premiate a livello internazionale.</font></font>

<font face="Tahoma, sans-serif"><font size="2">**W.A.**</font></font>