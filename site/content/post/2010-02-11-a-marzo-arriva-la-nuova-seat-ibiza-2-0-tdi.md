---
id: 3765
title: A marzo arriva la nuova Seat Ibiza 2.0 TDI
author: Redazione
type: "post"
guid: http://progressonline.it/2011/06/20/a-marzo-arriva-la-nuova-seat-ibiza-2-0-tdi/
url: "/?p=3765"
post_views_count:
- '14'
- '14'
categories: "['AUTO']"
---

<a name="ed_Id_1"></a>La SEAT amplia la gamma di motorizzazioni della nuova Ibiza FR introducendo il nuovo propulsore 2.0 TDI CR con turbodiesel common rail da 143 CV e filtro antiparticolato, in regola con la normativa antinquinamento Euro 5. Il propulsore è in grado di spingere la compatta spagnola ad una velocità massima di 210 km/h con un’accelerazione interessante che fa staccare un tempo di 8,2 secondi per passare da 0 a 100 km/h. La buona notizia è che tali prestazioni non incidono più di tanto sui consumi, per i quali SEAT dichiara un valore di 4,6 l/100 km nel ciclo combinato. Buona, come sempre in casa Volkswagen, la dotazione, che comprende, oltre ai "soliti" ESP, TCS e ABS, gli airbag anteriori compresi quelli per la testa e il torace, l’assistente per le partenze in salita, l’indicatore della pressione degli pneumatici, il cruise control e la radio con lettore CD ed MP3 e 6 altoparlanti.

La nuova Ibiza FR sarà disponibile in versione SC e 5 porte e beneficerà di alcuni dettagli che la differenzieranno dalle altre versioni, come per esempio i paraurti specifici o le griglie anteriori a nido d’ape con quella centrale che vanta anche il profilo cromato. Tra i dispositivi di sicurezza, da sottolineare la presenza del differenziale autobloccante elettronico XDS.

Inizio commercializzazione: fine marzo 2010  
Prezzi: € 19.510 la versione SC e € 20.090 la versione 5 porte

**I. B.**