---
title: Hotel Birch o l’arte della fuga
author: Redazione
type: post
date: 2020-06-04T09:15:37+00:00
url: /?p=13004
colormag_page_layout:
  - default_layout
categories:
  - VIAGGI
tags:
  - inghilterra

---
## _A nord di Londra esiste un luogo in cui i concetti di spazio e tempo sembrano sospesi, in cui lo stress e la vita frenetica della città restano fuori dalla porta._ {.wp-block-heading}

In poche parole, un luna park per adulti. Il **Birch Hotel di Cheshunt**, ad appena 30 minuti dalla capitale britannica, nasce in una villa in stile georgiano immersa in un campo di 22 ettari. Ospita nelle sue stanze laboratori e spazi ricreativi di ogni sorta. Nell’area Wellness, ad esempio, è possibile allenarsi, fare yoga o meditazione, nella **Music Room invece suonare uno strumento in solitaria** oppure improvvisare delle jam session. I più creativi possono dare sfogo al loro estro nell’Art Studio o anche nel Pottery Studio, partecipando a workshop e corsi di ceramica.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2020/06/87965471_181712989939464_5015171476895039488_o.jpg" alt="" class="wp-image-13005" width="299" height="448" /></figure>
</div>

Oltre a ciò per questa bizzarra estate 2020 è prevista l’apertura di un nuovo spazio chiamato **“Lido”**.  Qui, circondata dalla campagna inglese, trova posto una piscina di 25m a bordo della quale è possibile consumare dei drink, organizzare barbecue e picnic. Se il tempo però non lo consente, ci si può sempre rifugiare nella Screening Room, nella quale rilassarsi davanti a un film o un documentario.

### La durata del pernottamento non è rilevante, ciò che conta è l’esperienza. {.wp-block-heading}

Che si voglia solo dormire, mangiare e staccare la spinta, oppure cimentarsi in ogni genere di attività, che si scelga un soggiorno breve, mordi-e-fuggi, per lavoro o per divertimento, l’importante è lasciare la struttura diversi da come si è entrati. In qualche modo migliori e soprattutto soddisfatti. È questo il motto del **Birch Hotel**: disconnettersi, mettere in pausa la vita di tutti i giorni, lasciarsi alle spalle impegni e doveri e recuperare del tempo (prezioso) per sé stessi. 

Altrimenti che fuga dalla città sarebbe?

[www.birchcommunity.com][1]  
Foto dalla pagina Facebook ufficiale

<p class="has-text-align-right">
  Beatrice Vecchiarelli
</p>

 [1]: http://www.birchcommunity.com