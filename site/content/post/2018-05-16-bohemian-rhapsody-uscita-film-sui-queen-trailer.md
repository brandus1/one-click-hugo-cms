---
title: 'Bohemian Rhapsody: in uscita il film sui Queen. Ecco il trailer'
author: Redazione
type: post
date: 2018-05-16T13:38:59+00:00
url: /?p=8601
colormag_page_layout:
  - default_layout
categories:
  - CULTURA E SPETTACOLO
tags:
  - Bohemian Rhapsody
  - Bohemian Rhapsody film
  - Bohemian Rhapsody teaser
  - Bohemian Rhapsody trailer
  - Bohemian Rhapsody uscita
  - Bohemian Rhapsody video
  - film Queen
  - film Queen uscita
  - trailer film Queen
  - uscita film Queen

---
**<img decoding="async" loading="lazy" class=" wp-image-8599 alignleft" src="https://progressonline.it/wp-content/uploads/2018/05/Bohemian-Rhapsody-1526389740-compressed-189x300.jpg" alt="" width="230" height="366" />Un minuto a 30 di teaser**, che si sviluppa in un crescendo di ritmo, intensità e potenza. Tanto è bastato per far salire a mille l&#8217;hype di tutti i fans dei Queen. Il prossimo 2 novembre uscirà nelle sale cinematografiche il film sulla storica band inglese, capace tra gli anni 70 e 80 di conquistare tutto il mondo della musica, scrivendo la storia del genere rock.

&#8220;_Bohemian Rhapsody_&#8221; è il titolo della pellicola che vede il protagonista **Rami Malek** (Emmy come miglior attore in Mr. Robot) nei panni del leggendario frontman **Freddie Mercury**. La somiglianza che emerge dal trailer del film è clamorosa e sembra di rivedere sullo schermo proprio il cantante scomparso nel 1991 per Aids.

La pellicola, diretta da Dexter Fletcher e Bryan Singer, **segue i primi quindici anni del celebre gruppo rock dei Queen**, dalla nascita della formazione nel 1970 fino al concerto Live Aid del 1985. Nella serata di ieri è uscito il primo video ufficiale con spezzoni del film, accompagnati in sottofondo dalle note delle più celebri canzoni della band britannica. Da &#8220;We will rock you&#8221; a, appunto, &#8220;Bohemian Rhapsody&#8221;, passando per &#8220;Another one bites the dust&#8221;, tutti successi che saranno riproposti sul grande schermo e che milioni di fan dei Queen in tutto il mondo attendono di poter (ri)ascoltare nel film del duo Fletcher/Singer.

Di seguito il **teaser** della pellicola firmata 20th Century Fox:

<center>
</center>&nbsp;

&nbsp;