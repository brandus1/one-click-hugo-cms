---
id: 11416
title: L&#8217;ambasciata della Georgia festeggia in Italia l&#8217;anniversario dell&#8217;indipendenza
author: Redazione
type: "post"
guid: http://progressonline.it/?p=11416
url: "/?p=11416"
colormag_page_layout:
- default_layout
categories: "['VIAGGI']"
tags: "['ambasciata georgiana', 'Georgia', 'Roma']"
---

<figure aria-describedby="caption-attachment-11417" class="wp-caption alignleft" id="attachment_11417" style="width: 320px">![](https://progressonline.it/wp-content/uploads/2019/06/Ambasciatore.jpg)<figcaption class="wp-caption-text" id="caption-attachment-11417">L’ambasciatore georgiano in Italia</figcaption></figure>

Una serata suggestiva e di intensa atmosfera in cui **Italia e Georgia**, sempre più unite, si sono ritrovate per celebrare come ogni anno l’anniversario dell’indipendenza. Al ricevimento, con **degustazione di prodotti tipici della ricca cucina georgiana** accompagnati dai rinomati vini locali, è seguita la proiezione del famoso film muto georgiano “**Mia Nonna**” (Chemi Bebia) di **Kote Mikaberidze** che è stato accompagnato dal vivo dal trio di **Reso Kiknadze** (sassofono tenore ed elettronica), **Lasha Sakvarelidze** (sassofono contralto) e **Nika Gabadze** (chitarra ed elettronica). E’ stata un’occasione unica per vivere un’esperienza indimenticabile in cui l’improvvisazione è diventata la colonna sonora del film muto.

Il film di **Kote Mikaberidze “Chemi Bebia“** del 1929 è considerato uno dei capolavori del cinema muto dalla critica contemporanea. È una satira della burocrazia, è al centro del movimento delle avanguardie georgiane. **Il film è stato messo al bando per quasi quarant’ann**i, dando una svolta drammatica alla carriera e alla vita di **Mikaberidze**, che non ha più avuto l’opportunità di lavorare seriamente nel campo cinematografico. Per le dichiarazioni e le critiche anti-sovietiche fu infatti imprigionato ed esiliato per diversi anni e morì in solitudine nel 1973 nella sala del cinema dello studio cinematografico Georgian Film.

L’Italia e la Georgia sono sempre più unite ormai su diversi fronti. **Crescono infatti gli scambi culturali tra i due Paesi,** con un sempre maggior numero di presenze dall’Italia, incentivate anche dall’apertura, dopo il volo da Milano a Kutaisi nel 2016, di due nuovi voli da **Bologna a Tbilisi** e da **Roma a Kutaisi** (seconda città della Georgia) nel 2018 e quest’anno dal volo **Bari-Kutaisi**.

La Georgia, con un turismo sempre in crescita, è diventata infatti una meta sempre più ambita per il mercato italiano che è aumentato **nei primi cinque mesi dell’anno del 23,3%** rispetto allo stesso periodo del 2018 con **6.214** presenze. Gli italiani che si sono recati in Georgia nel 2018 sono stati ben **17.435** (+29,9%). In generale, il numero di presenze in Georgia nel 2018 **è stato pari a 8.679.544**, con un incremento del **9,8%** rispetto al 2017. Primi in classifica i visitatori provenienti dalla **Russia** (+31,4), seguiti dall’**Azerbaigian** (+2.5%), e dall’**Armenia** (+1,3%).