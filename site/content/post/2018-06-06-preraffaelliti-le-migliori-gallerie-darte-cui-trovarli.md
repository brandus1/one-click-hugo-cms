---
title: Preraffaelliti, le migliori gallerie d’arte in cui trovarli
author: Redazione
type: post
date: 2018-06-06T08:08:35+00:00
url: /?p=8835
colormag_page_layout:
  - default_layout
categories:
  - VIAGGI
tags:
  - arte
  - arte inglese
  - arte preraffaellita
  - arte Raffaello
  - migliori musei inghilterra
  - musei inghilterra
  - museo liverpool
  - museo manchester
  - Raffaello
  - "storia dell'arte"

---
<img decoding="async" loading="lazy" class=" wp-image-8837 alignleft" src="https://progressonline.it/wp-content/uploads/2018/06/The-Garden-Court-Bristol-300x156.jpg" alt="" width="396" height="207" />Quando si parla di **arte preraffaellita** ci si riferisce a quella corrente artistica sviluppatasi in Inghilterra nel pieno dell&#8217;epoca vittoriana, che è ancora poco nota in Italia. Di fatto, **nel nostro paese non è possibile ammirare i capolavori preraffaelliti**, se non in occasione di qualche mostra temporanea, come quella del 2011 alla GNAM di Roma.

Il nome rimanda alla **volontà di tornare alla pittura precedente a quella di Raffaello**, considerato l&#8217;apripista dell&#8217;arte accademica. La pittura di questi artisti, riunitisi nella **Confraternita dei Preraffaelliti** (_Pre-Raphaelite Brotherhood_) nel 1848, vuole esaltare al contrario uno stile di vita nostalgico, mitico e sognante che sappia fondere bellezza, vita e arte, scardinando i modelli vittoriani correnti e l&#8217;accademismo, appunto, della Royal Academy.

Le migliori gallerie d&#8217;arte in cui godere della loro pittura si trovano perciò tutte in Inghilterra!

## **BIRMINGHAM<img decoding="async" loading="lazy" class=" wp-image-8840 alignright" src="https://progressonline.it/wp-content/uploads/2018/06/Birmingham-Museum-Art-Gallery-300x225.jpg" alt="" width="388" height="291" />**

Al **Birmingham Museum & Art Gallery** si trova la **più ricca collezione pubblica al mondo di capolavori preraffaelliti,** nonché il più grande acquerello del XIX sec. ovvero _La stella di Betlemme_ di **sir Edward Burne-Jones**, originario per l&#8217;appunto di Birmingham e tra i più rappresentativi della seconda generazione di preraffaelliti.

In questa galleria sono raccolti capolavori di Arthur Hughes e di John Everett Millais, come _The Blind Girl_, fortemente simbolica, ma soprattutto _The Last of England_ di **Ford Madox Brown**. Questo suggestivo olio su tela ha come tema centrale l&#8217;emigrazione di uomini e donne della classe media, soprattutto verso l&#8217;Australia, che nel Regno Unito raggiunse i suoi livelli più alti proprio mentre l&#8217;artista dipingeva il quadro. L&#8217;opera era accompagnata inoltre da un breve componimento, come anche _Work_, dello stesso autore, conservata a Manchester.

Se siete a Birmingham non dimenticate di visitare la **Cattedrale di San Filippo**, le cui vetrate sono state realizzate proprio dalla mano di Edward Burne-Jones e nelle quali è evidente l&#8217;influenza dell&#8217;amico **William Morris**, fondatore del movimento delle _Arts and Crafts_.

## **BRISTOL**

Delle quattro gallerie proposte, la **Bristol Museum & Art Gallery** è forse la meno interessante pittoricamente ma molto particolare. Come tanti altri musei del Regno Unito, c&#8217;è un po&#8217; di tutto: una sezione di storia naturale, geologia, Egittologia, ceramiche e una variopinta pinacoteca.

Raggiunto il secondo piano, ci ritroviamo immersi in una sala dalle pareti color blu acceso, dove sono accolte alcune opere che, anche se non propriamente preraffaellite, presentano tutte le caratteristiche del gruppo. Una tra queste è _La Belle Dame Sans Merci_ di Frank Dicksee, pittore londinese presidente della Royal Academy, oppure _The Fisherman and the Siren_, del raffinato Frederic Leighton.

Al contrario tipicamente preraffaelita è _The Garden Court_ di E. Burne-Jones, che ritrae le tessitrici addormentate sui telai ed è tratta dalle serie di quattro pannelli del Briar Rose. Per ogni scena William Morris compose alcuni versi.

<!--nextpage-->

## **<img decoding="async" loading="lazy" class=" wp-image-8838 alignleft" src="https://progressonline.it/wp-content/uploads/2018/06/Walker-Art-Gallery-Liverpool-300x200.jpg" alt="" width="398" height="266" />LIVERPOOL**

La **Walker Art Gallery**, nel cosiddetto &#8220;Quartiere Culturale&#8221; di [Liverpool][1] ospita, in un imponente edificio neoclassico, una delle più vaste collezioni mondiali di arte preraffaellita.

Principe della collezione non può che essere **Dante Gabriel Rossetti**, pittore famoso per gli eleganti e sensuali ritratti di donna che mostrano la caratteristica estetica preraffaellita: figure femminili eteree, dalle chiome folte, rossastre, e dalla bellezza inquieta e conturbante. Ed ecco allora la dantesca _Beata Beatrix_, colta nel momento della trasfigurazione spirituale, o _Persefone_ col melograno in mano, della quale possediamo varie versioni (Londra, Birmingham). Tra gli altri artisti presenti nella galleria **William Holman Hunt**, tra i fondatori del movimento, e James Campbell.

## **MANCHESTER**

La **Manchester Art Gallery** non sarà forse la principale attrattiva della città per chi pensa a Manchester come una della capitali del calcio, ma per tutti gli altri è una tappa imperdibile! Qui è esposta una delle opere simbolo del movimento preraffaellita, che è considerata anche tra le principali di Ford Madox Brown, ovvero _Work_, di cui si possiedono **due versioni**: una più ridotta, conservata al BMAG, e una di dimensioni maggiori proprio a Manchester.

## **<img decoding="async" loading="lazy" class=" wp-image-8839 alignright" src="https://progressonline.it/wp-content/uploads/2018/06/Work-F.-M.-Brown-Manchester-300x200.jpg" alt="" width="381" height="254" />**

Il **tema del lavoro**, di vitale importanza per i Preraffaelliti, è esemplificato nel quadro dalle figure poste al centro della tela, mentre a destra troviamo gli intellettuali e a sinistra una strana figura, un misterioso venditore di erbe. Madox Brown ci conduce nel cuore della Londra vittoriana, uno spaccato vivissimo della società inglese a metà Ottocento, e illustra parallelamente la **visione morale del lavoro tipica del mondo anglosassone**.

Una delle chiavi di lettura dell&#8217;opera è sicuramente quella satirica. L&#8217;artista mette in scena infatti una **parodia del sistema sociale inglese** attraverso i cani disseminati sulla tela: un _working-class dog_ contrapposto a un cane borghese in primo piano, un cane randagio poco sopra, di cui si può immaginare siano proprietari i bambini orfani al centro del quadro. E infine un cane da caccia, animale tipicamente aristocratico, quasi sullo sfondo e al vertice della struttura piramidale in cui si organizza lo spazio.

L&#8217;opera fu portata a termine dopo 11 anni di lavoro e pone l&#8217;accento su quelli che furono i reali costruttori dell&#8217;Inghilterra moderna, quei lavoratori anonimi nel cuore della composizione, e sul lavoro manuale. Un **dipinto estremamente radicale visivamente e politicamente**.

<p style="text-align: right;">
  <a href="https://viaggiatriceindipendente.wordpress.com/">Viaggiatrice Indipendente </a>
</p>

 [1]: https://viaggiatriceindipendente.wordpress.com/2018/02/09/liverpool-un-salto-nella-citta-dei-beatles/