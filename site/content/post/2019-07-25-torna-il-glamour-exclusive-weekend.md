---
title: Torna il Glamour Exclusive Weekend
author: Redazione
type: post
date: 2019-07-25T08:49:32+00:00
url: /?p=11634
colormag_page_layout:
  - default_layout
categories:
  - VIAGGI
tags:
  - glamour
  - Glamour Exclusive Weekend
  - Glamour tour operator
  - Toscana

---
<img decoding="async" loading="lazy" class="alignleft size-medium wp-image-9779" src="https://progressonline.it/wp-content/uploads/2018/10/glamour-logo-2-300x183.jpg" alt="" width="300" height="183" />Un fine settimana all’insegna dell’incontro e del confronto in una location esclusiva sulle colline toscane, un importante momento di aggiornamento ma anche di svago e di relax: questo è il Glamour Exclusive Weekend, che Glamour T.O., famoso per i viaggi “tailor made”, ha organizzato per i suoi migliori clienti Business e Agenzie Viaggio nelle rigogliose campagne di Grosseto all’Hotel Fattoria La Principina. Cura per i dettagli, assistenza premurosa ed efficace al cliente, alta personalizzazione, sono i punti di forza dell’offerta di Glamour T.O. e Sneakers, il secondo brand del gruppo che proprio in questi giorni ha lanciato, dopo il Mar Rosso, tre nuove destinazioni: Cuba, Kenya e Zanzibar. Durante l’evento saranno presentate inoltre tante novità e interessanti proposte dell’operatore viareggino.

Dopo il successo della prima edizione, torna il secondo appuntamento per “**Glamour Exclusive Weekend**”, una convention ideata ed organizzata da Glamour T.O. **con l’intento di premiare i suoi 20 Top business client e le sue 100 Top ADV italiane**. La seconda edizione, che prevede un giorno in più, **si terrà infatti in Toscana dal 20 al 23 Settembre 2019, all’Hotel Fattoria La Principina**, location d’eccellenza nella meravigliosa campagna della Maremma. L’evento è stato pensato come un weekend di aggiornamento e di incontro con le Aziende TOP del settore travel, ma anche come momento di svago in cui godere della bellezza del posto.

<figure id="attachment_9721" aria-describedby="caption-attachment-9721" style="width: 300px" class="wp-caption alignright"><img decoding="async" loading="lazy" class="size-medium wp-image-9721" src="https://progressonline.it/wp-content/uploads/2018/09/9780-300x163.jpg" alt="" width="300" height="163" /><figcaption id="caption-attachment-9721" class="wp-caption-text">Luca Bonpensiere, Owner di Glamour T.O.</figcaption></figure>

**La sera di venerdì 20 settembre e la giornata intera di sabato 21, saranno dedicati ai clienti Business Travel, la sera di sabato 21 fino a lunedì 23 alle Agenzie di Viaggio.**

**Il programma prevede momenti di convivialità, relax e tempo libero** per godere appieno della prestigiosa location, **e momenti dedicati a premiazioni, workshop e incontri formativi** studiati nel dettaglio per rendere il weekend unico ma allo stesso tempo produttivo per il business. Una panoramica su tematiche, nuovi prodotti e tecnologie relative al mondo del turismo presentate con un approccio diverso dagli standard abituali. **Faranno parte della convention anche i partners più importanti di Glamour T.O.: enti del turismo, compagnie aeree e fornitori di servizi.**