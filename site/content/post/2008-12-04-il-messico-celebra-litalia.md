---
id: 3377
title: Il Messico celebra l&#039;Italia
author: Redazione
type: "post"
guid: http://progressonline.it/2008/12/04/il-messico-celebra-litalia/
url: "/?p=3377"
post_views_count:
- '17'
- '18'
categories: "['VIAGGI']"
---

<font face="Tahoma, sans-serif"><font size="2">Seicentomila visitatori ogni edizione, la fiera del libro di Guadalajara in Messico è la più grande del mondo dopo quella di Francoforte. Tra eventi e stand, l’ospite d’onore quest’anno è l’Italia, ora protagonista quasi ovunque nella città con mostre di disegni di Fellini, orchestre e, ovviamente, dibattiti e presentazioni. </font></font>

<font face="Tahoma, sans-serif"><font size="2">All’inaugurazione sabato c’era anche il ministro degli esteri Frattini che ha ricordato con orgoglio che il nostro Paese è il primo di area non spagnola ad essere invitato. Ospite d’onore della prima giornata il portoghese Lobo Antunes, già presente due anni fa, e venuto a ritirare il Premio Fil, un prestigioso riconoscimento strettamente legato alla manifestazione. </font></font>

<font face="Tahoma, sans-serif"><font size="2">Antunes, sessantasei anni, tradotto in Italia da Einaudi, è da poco guarito da un cancro e, nell’occasione, ha raccontato che la sua principale fonte d’ispirazione è stato l’ospedale psichiatrico in cui ha lavorato molti anni come medico. Particolarmente significativo, ha specificato, il suo rapporto con un paziente schizofrenico che gli aveva confessato le sue emozioni. </font></font>

<font face="Tahoma, sans-serif"><font size="2">L’Italia viene celebrata a pochi metri dall’ingresso con un lungo bancone dove trovano spazio le opere, in lingua originale, dei tanti autori nostrani presenti alla fiera. Nel bancone gemello non distante sono invece esposti i libri italiani già tradotti in spagnolo. </font></font>

<font face="Tahoma, sans-serif"><font size="2">Gli italiani hanno esordito con una tavola rotonda dedicata ad Italo Calvino, autore molto citato nel corso della fiera per le "Città invisibili", opera che ha suscitato molta attenzione e catalizzato numerosi incontri. </font></font>

<font face="Tahoma, sans-serif"><font size="2">La Grinzane Cavour ha organizzato anche due cene letterarie dedicate a Giovanni Arpino e Cesare Pavese. Grande assente Roberto Saviano, impossibilitato a partecipare per gli atavici problemi di sicurezza. Nei prossimi giorni, la fiera chiuderà i battenti il 7 dicembre, saranno invece presenti grandi firme mondiali del calibro di Paulo Coelho e Ken Follett.</font></font>

<font face="Tahoma, sans-serif"><font size="2">Grande spazio è dedicato agli autori dell’America Latina, accomunati dalla lingua spagnola. Molti i Paesi rappresentati ad evidenziare l’internazionalità della manifestazione. Spicca all’occhio la notevole differenza rispetto alle fiere organizzate in Italia: la nostra lingua non ha una grande diffusione nel mondo e quindi questo genere di eventi abbraccia un panorama ristretto e geograficamente limitato.</font></font>

<font face="Tahoma, sans-serif"><font size="2">**Walter Astori**</font></font>