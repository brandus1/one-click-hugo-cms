---
id: 3755
title: Una Chrysler all&#039;asta per Haiti
author: Redazione
type: "post"
guid: http://progressonline.it/2011/07/26/una-chrysler-allasta-per-haiti/
url: "/?p=3755"
post_views_count:
- '16'
- '16'
categories: "['AUTO']"
---

Il prossimo 20 febbraio alle ore 20 (ora italiana) presso Chrysler Brand Exhibit, Washington Convention Center, 801 Mount Vernon Place, N.W. - Washington, D.C. 20001, si terrà la vendita all’asta della Chrysler 300C edizione Haiti autografata dalle star di Hollywood durante la cerimonia di assegnazione degli Annual Golden Globe Awards tenutasi a Los Angeles lo scorso 17 gennaio.

Meryl Streep, Christina Aguilera, Leonardo DiCaprio, Tom Hanks, Felicity Huffman e Colin Firth sono solo alcune delle trecento celebrità che hanno autografato l’edizione speciale "eco style" di Chrysler 300C durante la cerimonia del Golden Globe awards.

La vettura è quella privata di Olivier Francois, Presidente e Chief Executive Officer del marchio Chrysler, Chrysler Group LLC esposta all’entrata del Beverly Hilton Hotel e sarà messa all’asta per raccogliere fondi da destinare alle popolazioni di Haiti vittime del disastroso terremoto.

Il ricavato dell’asta verrà destinato interamente alla Croce Rossa Americana per i soccorsi alla popolazione di Haiti. Dalla vendita all’asta di questa Chrysler 300C ci si aspetta di ricavare circa 1 milione di dollari. All’evento interverranno Olivier Francois, Chrysler Brand President and CEO; George Braunstein, Founder, Stars For A Cause; Jeff Towers, Chief Development Officer, American Red Cross; Richard Sevenoaks, President, Leake Car Auction.

Ma non è tutto. Il marchio Chrysler, insieme alla Dick Clark Productions, ha anche donato all’associazione "Stars for a Cause" altre sei di queste eco-friendly cars affinché siano messe all’asta per beneficenza da altrettante stars. Si tratta degli attori Meryl Streep, Leonardo DiCaprio, Tom Hanks, Felicity Huffman Colin Firth e della cantante Christina Aguilera, i quali, infatti, sono arrivati alla cerimonia dei Golden Globe a bordo di queste Chrysler 300C limited edition.

Le sei vetture sono fatte di materiali ecocompatibili come il sughero, il bambù, la juta, tappeti riciclati, ecc. Ogni stella potrà scegliere l’organizzazione umanitaria a cui donare il ricavato ottenuto dalla vendita della 300C che l’aveva accompagnata all’evento.

 **I.B.**