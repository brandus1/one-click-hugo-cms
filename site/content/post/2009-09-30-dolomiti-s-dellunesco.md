---
id: 3415
title: Dolomiti, s  dell&#039;Unesco?
author: Redazione
type: "post"
guid: http://progressonline.it/2009/09/30/dolomiti-s-dellunesco/
url: "/?p=3415"
post_views_count:
- '9'
- '9'
categories: "['VIAGGI']"
---

Le Dolomiti hanno i requisiti per essere iscritte nella Lista Unesco del Patrimonio naturale dell’Umanità. Così si è pronunciato l’IUCN, l’organismo internazionale dell’Unesco incaricato di esaminare le candidature di beni naturali. Si tratta di un positivo passo avanti nell’iter della candidatura delle Dolomiti, che si è conclusa a Siviglia a fine giugno.

L’organizzazione ha indicato anche una serie di raccomandazioni. In particolare si richiede un chiaro programma per la gestione complessiva del Bene naturale, piano da realizzare in un tempo massimo di 18 mesi. Inoltre si chiede che lo Stato italiano invii entro il 2011 una missione di verifica nelle zone dolomitiche per accertare lo stato di avanzamento del piano di gestione, che deve stabilire una strategia complessiva per un turismo sostenibile.

Ma l’IUCN non dubita che il tutto sarà fatto in tempi rapidi, ben prima dei 18 mesi richiesti, vista la celerità e la precisione con cui il Coordinamento tecnico che ha gestito l’iter di candidatura ha finora risposto alle varie richieste avanzate. Attualmente sono 878 in tutto il mondo i beni inseriti nella Lista del Patrimonio dell’Umanità Unesco, di cui 679 culturali, 178 naturali e 25 misti. In attesa della new entry - le Dolomiti - l’Italia conta ben 43 siti tutelati, di cui solo uno di tipo naturale: le Isole Eolie. Gli altri - tra i quali ad esempio le Cinque Terre, Pompei o la Val d’Orcia - sono tutti di tipo culturale, per lo più centri storici di città, siti archeologici, monumenti e paesaggi umani.

**Ivano Basile**

[**www.dolomiti.org**](https://www.dolomiti.org)

[**www.unesco.it**](https://www.unesco.it)