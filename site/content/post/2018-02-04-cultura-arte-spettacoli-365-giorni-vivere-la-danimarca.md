---
title: 'Cultura, arte e spettacoli: 365 giorni per vivere la Danimarca'
author: Redazione
type: post
date: 2018-02-04T13:45:29+00:00
url: /?p=7925
colormag_page_layout:
  - default_layout
categories:
  - VIAGGI
tags:
  - Copenaghen
  - Danimarca
  - eventi danimarca
  - turismo danimarca

---
_<img decoding="async" loading="lazy" class=" wp-image-7927 alignleft" src="https://progressonline.it/wp-content/uploads/2018/02/istanbul_Tulip_Festival_2016_2-300x225.jpg" alt="" width="357" height="287" />Il 2018 si è aperto solo da poche settimane ma in Danimarca si è già programmato al meglio il nuovo anno. Tra eventi, mostre e rievocazioni storiche il paese scandinavo è pronto ad accogliere decine di migliaia di turisti e a soddisfare i gusti di tutti_.

La Danimarca offre paesaggi mozzafiato, sia per gli amanti del mare che della montagna, cime innevate e spiagge da sogno. Le caratteristiche città si prestano per scatti fotografici delle distintive abitazioni, i musei sono pronti ad accogliere tutti gli appassionati di arte. Dispersi tra la capitale Copenhagen e le varie città sono molti gli eventi dalla forte valenza turistica. Tra musica, cibo, sfilate, balli e raduni ecco tutto ciò che vi aspetta se state progettando un viaggio nel paese scandinavo

**Copenhagen Fashion Festival; 30 gennaio – 3 febbraio.** Si parte con questo Festival che propone al pubblico un’ampia scelta di eventi, tra i quali concorsi, feste, sfilate di moda, spettacoli e molto altro ancora.

**Copenhagen Light Festival; febbraio 2018:** Arte, luci e design protagonisti in questo suggestivo evento che coinvolge spazi urbani e luoghi non convenzionali della capitale danese.

**Compleanno di H.C. Andersen; 2 aprile.** Si festeggia il compleanno dell’autore, tra gli altri racconti, de “La Sirenetta”. È tradizione celebrare il compleanno dello scrittore di fiabe danese più famoso nella sua città natale Odense, che si prepara per l’occasione ad accogliere spettacoli ed eventi tutto il giorno. Da non perdere l’Hans Christian Andersen Parade con gli spettacoli che saranno protagonisti per tutta la città.<img decoding="async" loading="lazy" class=" wp-image-7928 alignright" src="https://progressonline.it/wp-content/uploads/2018/02/hans-christian-andersen-271451_960_720-300x199.jpg" alt="" width="356" height="243" />

**Mercato Vichingo a Ribe 30 aprile – 6 maggio.** Un tuffo nella storia, precisamente un ritorno al mondo danese di 1300 anni fa. Tra i più grandi mercati vichinghi del Nord Europa quello che il Ribe Vikingecenter organizza ogni anno a fine aprile. Il mercato è ricostruito sulla più vecchia piazza d’affari del Nord Europa, la piazza di Ribe, ed è realizzato fedelmente come da antica tradizione danese.

**Tulip Festival, Ribe 18 – 21 maggio.** Il Tulip Festival di Ribe è una festa tradizionale di primavera con sfilate, musica, birra, bancarelle e giostre. La parata del tulipano si svolge l’ultimo giorno del Festival.

**Carnevale ad Aalborg 18 – 26 maggio.** Un Carnevale decisamente fuori stagione per la piccola cittadina di Aalborg. Una grandiosa festa che ospiterà circa 100.000 persone coinvolte o nella parata o come spettatori lungo il percorso della sfilata.

**<img decoding="async" loading="lazy" class=" wp-image-7929 alignleft" src="https://progressonline.it/wp-content/uploads/2018/02/Date-e-programma-Carnevale-di-Alborg-in-Danimarca-300x235.jpg" alt="" width="348" height="294" />Copenhagen Opera Festival luglio 2018.** L&#8217;Opera lascia i teatri e le sale da concerto tradizionali per riempire strade, piazze, canali e sotterranei della città di Copenaghen. Un’occasione per dare vita a nuovi spazi ed esperienze legate al mondo dell’Opera.

**Congresso Internazionale di Babbo Natale, Parco di Bakken – Copenhagen 23 – 26 luglio.** Per portare un po’ di spirito natalizio anche in piena estate. Si tratta dell’annuale congresso dei Babbi Natale di tutto il mondo, che si riuniscono in Danimarca indossando la loro pesante e caratteristica divisa. L’evento fu ideato dal professore danese Tribini 56 anni fa, nel 1957, quando decise di invitare tutti i Babbi Natale del mondo a tenere viva l’atmosfera natalizia anche durante l’estate.

**Raduno Vichingo a Moesgaard 28 &#8211; 29 luglio.** Un altro raduno, decisamente di diverso stile rispetto a quello dei Babbi Natale. Nell’ultimo week end di luglio i “guerrieri” (o aspiranti tali) di tutta Europa (e più di 20.000 danesi) si radunano a Moesgaard, vicino a Aarhus, per assistere alle battaglie dei vichinghi. Durante l’evento, da non perdere il mercato vichingo di Moesgaard, il più antico mercato della Danimarca.

**Festival Medievale Europeo 24 – 25 agosto.** Ogni anno, nell’ultimo weekend di agosto, le strade di Horsens, nello Jutland, si animano di tornei, spettacoli, musica medievale, e sono pronte ad accogliere più di 100.000 visitatori provenienti da tutto il mondo.

**Aarhus Festival 31 agosto – 9 settembre.** Si tratta di uno dei più grandi eventi culturali della Scandinavia, con esibizioni di musicisti locali, nazionali ed internazionali. Giungono ad Aarhus appassionati da tutta Europa: l’evento infatti è riconosciuto sia localmente sia all’estero e mostra tutto quello che la città danese ha da offrire.

**Notte della cultura, Copenaghen 12 ottobre.** Nella capitale danese è protagonista la cultura. Oltre 500 location in tutta la città saranno aperte al pubblico dalle 18 a mezzanotte. Il programma coinvolge musei, chiese, librerie, scuole e organizzazioni, oltre ad una serie di spazi solitamente non accessibili al pubblico. I luoghi pubblici diventano palcoscenico per spettacoli musicali, letture, esibizioni d’arte e molto altro ancora. L’acquisto del badge della Notte della Cultura dà libero accesso a tutte le manifestazioni, oltre che al trasporto gratuito sui mezzi pubblici in tutta la città.

**<img decoding="async" loading="lazy" class="size-medium wp-image-7930 alignleft" src="https://progressonline.it/wp-content/uploads/2018/02/harry-potter-festival-300x200.jpg" alt="" width="300" height="200" />Harry Potter Festival, Odense 18-20 Ottobre.** Magie e incantesimi catturano cittadini e turisti. A Odense il Festival dedicato al famoso mago è un evento annuale che si svolge in autunno e raduna migliaia di giovani, considerando che nello stesso periodo le scuole in Danimarca chiudono per una settimana. Il festival è organizzato dalla biblioteca centrale di Odense ed offre ogni anno una moltitudine di esperienze magiche per grandi e piccini.

Ci si avvicina pian piano al Natale. Durante il periodo delle festività, Copenhagen e le altre città, molte già imbiancate dalla neve, iniziano a addobbarsi con luci e decorazioni che rendono la Danimarca una terra imperdibile durante la fase finale dell’anno. Per chiudere in bellezza 12 mesi di full immersion nella cultura e nella tradizione danese.