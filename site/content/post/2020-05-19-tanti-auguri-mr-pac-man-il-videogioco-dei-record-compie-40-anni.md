---
title: Tanti auguri Mr. Pac-Man, il videogioco dei record compie 40 anni
author: Redazione
type: post
date: 2020-05-19T08:09:19+00:00
url: /?p=12920
colormag_page_layout:
  - default_layout
categories:
  - ATTUALITÀ

---
### _Dalle macchine a gettoni alle console di ultima generazione. Pac-Man, il pallino mangia-tutto, supera la sfida tecnologica e generazionale._ {.wp-block-heading}

Il più affamato e iconico disco giallo della storia dei videogame spegne quest’anno **quaranta candeline**. 

Giappone, correva l&#8217;anno 1979. Leggenda narra, durante una cena tra amici a base di pizza, che Tohru Iwatani ebbe l’idea di creare un gioco con protagonista una pallina divoratrice. Appena una dozzina di mesi dopo nasceva Puckman, il cui colore giallo e la forma rotonda, bidimensionale, con una bocca triangolare ricordava proprio una pizza alla quale era stato tolto uno spicchio. 

<div class="wp-block-image">
  <figure class="aligncenter size-large"><img decoding="async" src="https://progressonline.it/wp-content/uploads/2020/05/video-game-1332694_1280-1024x381.png" alt="" class="wp-image-12921" /></figure>
</div>

Questa versione dei fatti, per quanto affascinante, resta nell’ambito del mito mentre tutto ciò che è accaduto dopo è ormai storia. **Il videogame**, prodotto dalla Namco, **sbarcò nelle sale giochi nipponiche il 22 maggio 1980**. Contro ogni aspettativa, nel giro di due anni riuscì a conquistare l’Occidente scalando le classifiche dei giochi più amati. Per evitare facili storpiature nel passaggio all’inglese, il nome &#8211; da “pakupaku”, ovvero “aprire e chiudere la bocca” &#8211; venne modificato in **Pac-Man**. E così è rimasto inalterato fino a oggi.

Il successo del videogame fu spiazzante. Grazie sicuramente alla sua semplicità e intuitività, ma anche alla sua logica pacifica in un panorama ludico dominato da giochi di guerra e battaglie nello spazio. Per sintetizzare, la mission del gioco è quella di far mangiare al suo protagonista, Pac-Man appunto, tutti i puntini disseminati in un labirinto. Il tutto evitando il contatto con alcuni fantasmini, suoi acerrimi nemici. La difficoltà aumenta col progredire dei livelli e **la struttura è tale da poter giocare potenzialmente all’infinito**. 

A detta di molti fu però anche la simpatia dei personaggi a dar vita a quel movimento che negli anni &#8217;80 si affermò come “_Pac-mania_”. Per la prima volta i protagonisti di un videogioco arcade (che al massimo potevano generare file per la postazione nelle sale giochi a gettoni) uscivano dallo schermo per essere trasformati in peluche, portachiavi e gadget di ogni sorta. 

In questi quarant’anni **Pac-Man** e i suoi antagonisti sono comparsi in serie tv come i Simpson e Futurama, film animati per bambini quali “Ralph Spaccatutto” e “Pixels”. Si sono moltiplicate le imitazioni e le edizioni ibride, nacquero negli anni versioni per console, computer e smartphone, con una grafica finalmente tridimensionale. E poi giochi di carte e un cartone omonimo diffuso anche in Italia. 

### Per i suoi trent’anni il motore di ricerca Google ha addirittura realizzato un Doodle personalizzato giocabile, chissà cosa inventerà questa volta! {.wp-block-heading}

Sul sito ufficiale del videogioco è disponibile un video con la canzone celebrativa ideata per questo importante anniversario e, sempre per l’occasione, sono stati creati un gioco da tavola e tanti nuovi prodotti.

[www.pacman.com][1]

<p class="has-text-align-right">
  Beatrice Vecchiarelli
</p>

 [1]: http://www.pacman.com