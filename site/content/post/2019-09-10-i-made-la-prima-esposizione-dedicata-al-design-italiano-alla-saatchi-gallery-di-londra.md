---
title: 'I-Made, la prima esposizione dedicata al design italiano alla  Saatchi Gallery di Londra'
author: Redazione
type: post
date: 2019-09-10T07:51:55+00:00
url: /?p=11764
colormag_page_layout:
  - default_layout
categories:
  - CULTURA E SPETTACOLO
tags:
  - design italiano

---
In occasione della celebre **London Design Festival**, il noto designer Giulio Cappellini ha curato la mostra del secolo con il titolo “**I-MADE**”, riunendo sotto lo stesso tetto, la prestigiosa Saatchi Gallery, un gran numero di designer, architetti e brand iconici italiani per celebrare l’eccellenza della cultura e dell’arte italiane in questo settore per il quale è famosa e ricercata in tutto il mondo. Londra è stata scelta come sede della mostra proprio perché gli eventi in corso in quel periodo garantiranno un pubblico internazionale di specialisti ed appassionati di grande livello.

<figure id="attachment_11767" aria-describedby="caption-attachment-11767" style="width: 300px" class="wp-caption alignleft"><img decoding="async" loading="lazy" class="size-medium wp-image-11767" src="https://progressonline.it/wp-content/uploads/2019/09/11-Cadogan-Gardens-Hotel-1-300x227.jpg" alt="" width="300" height="227" /><figcaption id="caption-attachment-11767" class="wp-caption-text">Cadogan Gardens Hotel</figcaption></figure>

La **Saatchi Gallery è il palcoscenico perfetto** per coinvolgere un pubblico globale in una città così cosmopolita e sempre all’avanguardia anche per la sua prestigiosa location nel quartiere di Chelsea. Per partecipare a questa mostra che ci rende tutti orgogliosi, **l’indirizzo giusto per il soggiorno è l’esclusivo 11 Cadogan Gardens Hotel**, che si trova a pochi passi dal luogo dell’evento, e dove molti famosi brand italiani sono di casa. Proprio per promuovere la mostra l’hotel offre **uno sconto del 15% sulla migliore tariffa disponibile e la prima colazione in omaggio** per le prenotazioni effettuate ad email reservations@11cadogangardens.com **tra il 1° e il 30 settembre 2019**. Tariffa soggetta a disponibilità alberghiera, prepagata e non rimborsabile.

Alla mostra I-MADE si potranno ammirare pezzi come la Frog Lounge Chair prodotta da **Living Divani**, **Poltronova** e la sua collezione di sedie Mies disegnate da Archizoom, e la stessa collezione di Cappellini dello studio giapponese **Nendo**. L’azienda **Moroso** presenterà le sue ultime collaborazioni mentre **Luceplan** esibirà i suoi apparecchi per l’illuminazione vincitori di molti premi. Accanto a questi marchi classici, **Ceramica Flaminia** presenterà la sua linea di sanitari per il bagno di alta qualità ad innovazione tecnologica.<img decoding="async" loading="lazy" class="size-medium wp-image-11765 alignright" src="https://progressonline.it/wp-content/uploads/2019/09/I-Made-300x188.jpg" alt="" width="300" height="188" />

A complemento dell’esposizione principale, Giulio Cappellini ha curato una mostra dedicata a coloro che hanno fatto la storia nel campo delle sedute. **“Take a chair” proporrà sedie prodotte da marchi famosi** come Ceccotti Collezioni, De Padova, Driade, Flexform, Giorgetti, MDF Italia, Molteni&C, Poltrona Frau, Unifor e molti altri.

Il programma dei quattro giorni prevede anche una serie di **design talks e di tavole rotonde** **con nomi di spicco del design** (tra i primi annunciati Patricia Urquiola), stimati artigiani e imprenditori pronti a spiegare l’anima dei propri progetti.