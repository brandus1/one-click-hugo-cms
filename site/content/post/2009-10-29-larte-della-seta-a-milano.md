---
title: "L'arte della seta a Milano"
author: Redazione
type: post
date: 2009-10-28T23:00:00+00:00
url: /?p=3290
post_views_count:
  - 13
  - 13
categories:
  - CULTURA E SPETTACOLO

---
In scena dal 29 ottobre al 21 febbraio al museo Poldi Pezzoli di Milano la mostra &ldquo;Seta,oro,cremisi: segreti e tecnologia alla corte dei Visconti e dei Sforza&rdquo;. Il tema &egrave; l&#8217;arte della lavorazione della seta introdotta nel Quattrocento dall&#8217;arrivo di due &ldquo;setajoli&rdquo; invitati da Filippo Maria Visconti da Firenze&nbsp; e Genova. Saranno presentate circa 50 preziose opere: raffinati velluti a disegno, damaschi e lampassi, per lo pi&ugrave; broccati con oro e argento, un rarissimo &ldquo;caftano&rdquo; appartenuto ad un &ldquo;boiardo&rdquo; della Valachia, ricami in seta con oro e perle, carte da gioco, preziosi codici miniati, oreficerie e dipinti.

&nbsp;

Questi manufatti documentano lo strettissimo intreccio tra le arti suntuarie che caratterizzava la produzione milanese e insieme le origini e lo sviluppo di una nuova attivit&agrave; tessile che, per la complessit&agrave; e per la rapidit&agrave; con cui ha raggiunto i vertici della qualit&agrave;, ha reso il caso milanese unico nella storia della tessitura della seta.

&nbsp;

Veri capolavori, che conferiscono ulteriore rilevanza all&rsquo;esposizione poich&eacute; testimoni dei sorprendenti risultati di uno studio dedicato ai tessuti auro&#45;serici lombardi del XV secolo.  
La ricerca, che &egrave; stata progettata dall&rsquo;ISAL (Istituto per la Storia dell&rsquo;Arte Lombarda) e condotta in collaborazione con nove istituzioni europee, ha documentato per la prima volta con chiarezza le antiche tecniche di lavorazione della seta.  
Fra i protagonisti della mostra e dell&rsquo;evoluzione tessile milanese, c&rsquo;&egrave; il cremisi. Una sostanza colorante proveniente dal Medio Oriente derivata dalla cocciniglia che, nelle sue innumerevoli tonalit&agrave; del rosso&nbsp; domina le sale espositive.

&nbsp;

Obiettivo dell&#8217;evento &egrave; inoltre quello di alzare il sipario sul contesto culturale e sociale alla corte dei Visconti e degli Sforza. Una ricognizione storica dalla quale affiorano le caratteristiche di una citt&agrave; in forte dialogo con l&rsquo;innovazione, capace di incoraggiare e attrarre competenze tecniche specializzate, di sviluppare tecnologie sofisticate e in grado di conferire valore aggiunto al proprio lavoro.  
La mostra &egrave; la prima di cinque che verranno organizzate in diversi musei nell&rsquo;ambito del pi&ugrave; vasto progetto ISAL &ldquo;La produzione serica in Lombardia, dal XV al XX secolo.

&nbsp;

**Fabio Trematore**

&nbsp;

[www.museopoldipezzoli.it][1]

 [1]: https://www.museopoldipezzoli.it