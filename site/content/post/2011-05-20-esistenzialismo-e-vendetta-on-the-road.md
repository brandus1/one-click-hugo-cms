---
title: Esistenzialismo e vendetta On The Road
author: Redazione
type: post
date: 2011-05-19T22:00:00+00:00
url: /?p=2781
post_views_count:
  - 12
  - 12
categories:
  - CULTURA E SPETTACOLO

---
&nbsp;

&nbsp;

<p style="margin-bottom: 0cm">
  Cannes &ndash; Non si sono ancora placati gli echi dell&#8217;epurazione di Lars Von Trier dal Festival, dopo le sue esternazioni su Hitler, che oggi ecco un film in linea con la Shoa e i fantasmi nazisti. <strong>This Must The Place</strong>, <strong>di Paolo Sorrentino</strong>, rincorre le reminescenze di un passato incancellabile ed ingombrante che dopo settanta anni fa ancora paura e pone domande etiche e sociali. Il protagonista della vicenda &egrave; <strong>Sean Penn</strong>, rockstar invecchiata ed in disarmo, che andando contro la noia di vivere, intraprende un viaggio attraverso gli Stati Uniti alla ricerca dell&#8217;uomo che aveva perseguitato suo padre nel campo di concentramento di <strong>Auschwitz</strong>.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  Copia &ldquo;conforme&rdquo; di <strong>Robert Smith dei The Cure</strong>, Sean Penn incarna perfettamente, un uomo alla riscoperta di s&eacute;, attraverso una verit&agrave; sconcertante e pesante. Nel suo primo film in lingua inglese, Paolo Sorrentino, azzecca il colpo, confezionando un film perfetto, forse un po&#8217; troppo &ldquo;europeo&rdquo; per i canoni americani. Quindi un po&#8217; troppo intellettuale, ma lo fa con una leggerezza quasi impalpabile. Mostra spazi ventosi, piscine quasi vuote e dialoghi intensi, alternandoli con le musiche di <strong>David Byrne </strong>(ex leader dei TalkingHeads) e <strong>Nino Bruno</strong>, che firma il leit motiv della pellicola (Every Single Moment in My Life is a Weary Wait). Il film, nella sue essenza &egrave; uno sguardo appassionato alla sconfinata frontiera americana, con uno stile malinconico e molto esistenzialista.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  &ldquo;L&#8217;idea &egrave; nata qui a Cannes tre anni&rdquo; ha rivelato Sorrentino durante la conferenza stampa affollata &ldquo;quando come presidente c&#8217;era Sean Penn&rdquo;. Ed infatti il pluripremiato attore/regista ha colto la palla al balzo per chiosare &ldquo;Vedendo il Divo (il quale vinse il premio per la miglior regia proprio qui sulla Croisette) mi sono detto: Questo regista ha stoffa da vendere e quindi, lavorando per lui, mi sono subito immedesimato in questa rock star profondamente depressa&rdquo;. Infatti, guardandolo bene, con quel trucco pesante e look total black alla Cure, il grande Sean sembra proprio uscire da uno di quei pezzi lividi e senza speranza di Pornography e Seventeen Seconds.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  Ma se&nbsp;l&igrave; i testi di Robert Smith si riflettevano su uno stato mentale dello stesso autore, conscio di vivere una &ldquo;inadeguatezza&rdquo; personale; qui si amplificano nel dare una risposta al dramma interiore di un uomo rimasto bambino, roso da un dilemma inestricabile. &ldquo;Impersonare Cheyenne&rdquo; ha continuato Penn &ldquo;&egrave; stato come comprendere la voglia di vendetta di chi ha subito un enorme torto. Basta vedere la reazione &ldquo;americana&rdquo; alla morte di Bin Laden&rdquo;.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  Da parte sua Sorrentino ha invece messo in chiaro il perch&eacute; di una pellicola cos&igrave; lontana dal suo solito cinema. &ldquo;E&#8217; il risultato della mia ossessione nei confronti dei criminali nazisti fuggiti chiss&agrave; dove, dopo aver compiuto gesti inumani ed inqualificabili&rdquo;. Il film, che annovera anche Frances McDormand e Eve Hewson (la figlia diciannovenne di Bono Vox degli U2), non cerca risposte e volendo nemmeno le da. Al contrario, ci immerge in una atmosfera densa di significati, sempre in bilico tra l&#8217;ansia di redenzione e la voglia di vendetta. This Must The Place, dalle prime indiscrezioni pare in lizza per la <strong>Palma d&#8217;Oro </strong>o quanto meno per la migliore interpretazione maschile. Se vincer&agrave; qualcosa &egrave; un chiaro segno che il cinema italiano ha ancora molto da dire, e che non ha niente da invidiare al grande cinema internazionale. Il film da noi uscir&agrave; in autunno distribuita da Medusa. Ai fan del regista napoletano non resta che aspettare.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  <strong>Roberto Leggio</strong>
</p>