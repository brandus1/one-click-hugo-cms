---
id: 3518
title: 2 nuovi premi per Costa Crociere
author: Redazione
type: "post"
guid: http://progressonline.it/2010/11/26/2-nuovi-premi-per-costa-crociere/
url: "/?p=3518"
post_views_count:
- '13'
- '13'
categories: "['VIAGGI']"
tags: "['vacanze']"
---

Costa Crociere, il più grande gruppo turistico italiano e la compagnia di crociere n.1 in Europa, si è aggiudicata altri 2 premi speciali, uno negli Stati Uniti e uno in Belgio, a testimonianza del crescente apprezzamento che sta ricevendo il marchio Costa in tutto il mondo.   
Il primo riconoscimento è relativo ai “Readers Choice Awards” di Porthole, una delle principali riviste americane dedicate alle crociere. Ogni anno i lettori della rivista votano online e via e-mail le loro compagnie crocieristiche preferite in differenti categorie. L’edizione 2010, la 12esima, ha visto Costa Crociere vincere per il terzo anno consecutivo nelle categorie “Migliori itinerari nel Mediterraneo” e “Migliori itinerari in Africa/Medio Oriente”.  
Un risultato che conferma sia la leadership che lo spirito di innovazione della Compagnia italiana. Nel Mediterraneo Costa Crociere è infatti leader, vanta una tradizione di oltre 60 anni, ed è stata la prima al mondo a proporre questa destinazione anche in inverno. Nel 2010 ha offerto oltre 350 crociere nel Mediterraneo, con ben 12 navi, che hanno visitato le più belle località di Italia, Francia, Spagna, Tunisia, Marocco, Grecia, Croazia, Turchia, Cipro, Egitto e Israele. Costa Crociere è stata inoltre la prima compagnia al mondo ad offrire crociere regolari in Medio Oriente, con itinerari di una settimana da Dubai, e nell’Oceano Indiano, con crociere di 17 giorni da Mauritius.   
Il secondo premio è arrivato dal periodico di viaggi belga “Travel Magazine”, che ha eletto per il terzo anno consecutivo Costa Crociere come migliore compagnia crocieristica del 2010 nell’ambito dei “Travel Magazine Awards”. Questi premi annuali, tra i più prestigiosi nel settore del turismo in Belgio, sono assegnati sulle preferenze degli agenti di viaggio in base a differenti criteri di valutazione, come la qualità del prodotto, politica commerciale, supporto alle vendite, servizio del call center.  
www.costacrociere.it

Costa Crociere è la compagnia N.1 di crociere in Europa, e da oltre 60 anni porta in tutti i mari del mondo il meglio dell’ospitalità, della gastronomia e dell’intrattenimento italiani, per una vacanza da sogno all’insegna del relax e del divertimento. Le 14 navi della sua flotta, tutte battenti bandiera italiana, ognuna con caratteristiche uniche e uno stile inconfondibile, offrono la possibilità di visitare ogni anno ben 250 destinazioni diverse nel Mediterraneo, Nord Europa, Mar Baltico, Caraibi, Sud America, Emirati Arabi, Lontano Oriente, Oceano Indiano e Mar Rosso. Altre 2 nuove navi sono in ordine presso Fincantieri e saranno consegnate entro il 2012.   
 **A cura della redazione**