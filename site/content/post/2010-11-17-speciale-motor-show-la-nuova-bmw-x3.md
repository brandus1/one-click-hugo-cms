---
title: 'Speciale Motor Show: La nuova BMW X3'
author: Redazione
type: post
date: 2011-02-13T23:00:00+00:00
url: /?p=3823
post_views_count:
  - 16
  - 16
categories:
  - AUTO
tags:
  - auto

---
La nuova BMW X3 combina il tipico carattere dei modelli BMW della Serie X con un andamento delle linee sportivo e slanciato. La generosa abitabilit&agrave; e l&rsquo;elevata versatilit&agrave; degli interni offrono un comfort di viaggio ed una capacit&agrave; di trasporto su misura. La trazione integrale BMW xDrive non ottimizza solo la trazione, ma mette anche a disposizione una taratura che promuove la dinamica di guida. La nuova BMW X3 offre le qualit&agrave; di un&rsquo;automobile moderna e non richiede che si scenda a compromessi, anzi combina il piacere di guida con l&rsquo;efficienza, abbina il comfort alla&nbsp; funzionalit&agrave;, la robustezza all&rsquo;eleganza.  
Al momento del lancio, saranno disponibili due modernissimi propulsori. Il quattro cilindri diesel della xDrive20d erogher&agrave; una potenza massima di 135 kW/184 CV, superando cos&igrave; di 5 kW il valore del suo predecessore e riducendo contemporaneamente il consumo medio di carburante nel ciclo di prova UE del 14 percento a 5,6 litri per 100 chilometri. La nuova BMW X3 xDrive35i verr&agrave; alimentata da un sei cilindri in linea a benzina da 225 kW/306 CV.  
Il design della scocca trasmette un&rsquo;immagine di eleganza urbana abbinata a un&rsquo;agilit&agrave; robusta. Nella vista di profilo, la combinazione di un modulo frontale basso e una coda alta descrive una dinamica forma a cuneo che denota le caratteristiche di guida sportiva della vettura. Le linee marcate generano delle superfici concave o convesse, cos&igrave; che il corpo vettura appare come una scultura modellata con la massima&nbsp; cura. La tipica cornice nera nella sezione inferiore della carrozzeria dei modelli BMW della Serie X &egrave; stata realizzata molto sottile.  
Nella vista frontale, la nuova BMW X3 offre un&rsquo;immagine sicura e presente, composta dal doppio rene inclinato leggermente in avanti, dai grandi proiettori, dalla robusta minigonna anteriore e dal cofano motore con sei nervature che convergono nella zona del doppio rene. Le luci fendinebbia posizionate alle due estremit&agrave; descrivono insieme ai doppi proiettori circolari la classica configurazione triangolare delle fonti luminose di tutti i modelli BMW della Serie X. I gruppi ottici vengono tagliati lungo il bordo superiore da un listello cromato che genera il tipico sguardo concentrato delle vetture BMW. In combinazione con i proiettori allo xeno, disponibili come optional, la luce diurna viene generata da anelli luminosi bianchi composti da unit&agrave; LED.  
Anche il profilo viene caratterizzato da un&rsquo;interpretazione nuova delle caratteristiche di design che contraddistinguono tutti i modelli BMW della Serie X. Dei passaruota fortemente bombati e la distanza accorciata tra l&rsquo;asse anteriore e la plancia portastrumenti segnalano la presenza di una trazione integrale, accentuando la robustezza e stabilit&agrave; dello Sports Activity Vehicle. La dinamicit&agrave; del profilo viene ulteriormente accentuata da tre linee caratteristiche. La tipica nervatura delle automobili BMW all&rsquo;altezza degli apriporte descrive una curva fortemente ascendente nella zona del passaruota anteriore che scivola successivamente verso la coda, formando una morbida onda. L&rsquo;andamento della nervatura viene ripreso da due linee meno marcate che si evolvono sopra i passaruota.  
Delle linee orizzontali dominano anche la vista posteriore e accentuano contemporaneamente la robustezza della nuova BMW X3. La precisione delle linee e delle superfici modellate generano degli affascinanti effetti luce/ombra. Le luci posteriori montate alle due estremit&agrave; presentano la classica forma a T. In combinazione con i proiettori allo xeno, disponibili come optional, il tipico design notturno delle BMW viene generato da fasce luminose alimentate da unit&agrave; LED.  
All&rsquo;interno della nuova BMW X3, una generosa offerta di spazio, dei materiali pregiati e il famoso design tridimensionale delle superfici creano un ambiente moderno e sofisticato, equipaggiato con numerose funzioni intelligenti. L&rsquo;architettura orizzontale della plancia portastrumenti sottolinea la larghezza degli interni. Il tipico orientamento verso il guidatore delle automobili  
BMW viene accentuato dall&rsquo;asimmetria della consolle centrale. La posizione  
di seduta leggermente rialzata facilita l&rsquo;accesso, ottimizzando contemporaneamente la vista sul traffico. Il Control Display del sistema di comando BMW iDrive, disponibile come optional, &egrave; integrato armonicamente nella plancia. Lo schermo da 8,8 pollici ad alta definizione del sistema  
di navigazione Professional &egrave; il monitor di bordo pi&ugrave; grande offerto nel segmento.

**A cura della Redazione**