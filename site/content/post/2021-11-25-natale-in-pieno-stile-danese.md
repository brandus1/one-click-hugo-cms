---
title: Natale in pieno stile danese
author: Redazione
type: post
date: 2021-11-25T14:17:44+00:00
url: /?p=13547
colormag_page_layout:
  - default_layout
categories:
  - Uncategorized
  - VIAGGI
tags:
  - Danimarca
  - Natale
  - turismo danimarca

---
In Danimarca, lo spirito del Natale (Jul) arriva molto prima del 25 dicembre. Nella terra della hygge, il Natale assume il suo pieno significato con tradizioni autentiche da vivere in famiglia. Per ogni danese che si rispetti, la magia del Natale è parte integrante della vita di tutti i giorni quando arriva l&#8217;inverno, e questa viene celebrata anche con piccoli gesti che sono fonte di grande felicità.

**Hygge e candele**

L&#8217;inverno in Danimarca è un periodo buio, dove la luce del giorno occupa solo poche ore, ma i danesi hanno mille risorse: innanzitutto le candele, un ingrediente fondamentale della hygge natalizia, tanto che i danesi accendono una candela dell’avvento al giorno per tutto il mese di dicembre. E nelle città, milioni di luci decorano le strade e valorizzano il contesto urbano, creando una magica atmosfera natalizia.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2021/11/elena-shirnina-RGvq_qBIMRc-unsplash-1024x670.jpg" alt="" class="wp-image-13549" width="444" height="290" /></figure>
</div>

**Piccole meraviglie al Parco Tivoli**

Avvolto in una miriade di luci scintillanti, nel profumo di vin brulè (gløgg), cioccolata, cannella e pan di zenzero, il Parco Tivoli è un invito a immergersi nella magia del Natale danese, un vero paese delle meraviglie d’inverno. A Copenaghen è il luogo d&#8217;incontro per eccellenza, quasi un’istituzione per i danesi che amano perdersi nei suoi bellissimi giardini meravigliosamente addobbati per le feste.

**Decorazioni**

L&#8217;albero di Natale è una vera istituzione in Danimarca, un abete che ciascuno taglia da sé nel bosco (esiste un apposito treno che collega Copenaghen ai boschi nel periodo natalizio), porta in salotto e decora con candele vere! I danesi aggiungono poi una stella d&#8217;argento o d&#8217;oro in punta, bandiere danesi e tante decorazioni. Piccoli elfi appaiono alle finestre, sui gradini dell’ingresso o sulle porte.

Gli appassionati del fai da te possono realizzare decorazioni natalizie tipiche danesi assolutamente sostenibili. Bastano pochi fogli di giornale o carta colorata e un paio di forbici. La decorazione in carta più famosa in Danimarca è il “Cuore di Natale” o “julehjerter”, seguito a ruota dalla Stella di Natale.

E se a Natale vuoi decorare la tua casa in pieno stile danese, allora devi fare i conti con i classici del design danese. Alcuni brand di design tradizionali danesi creano le proprie collezioni natalizie, come Georg Jensen o Holmegaard con la sua grande selezione di oggetti in vetro a tema natalizio (palline di Natale e statuette, bicchieri e ciotole per porridge…). E per una tavola natalizia danese di successo, i tradizionali piatti di Natale di Royal Copenhagen sono davvero un must.

**Danze**

La danza è una tradizione di ogni famiglia danese. Il 24 dicembre, tenendosi per mano si balla girando intorno all’albero di Natale e intonando canzoni natalizie prima di scartare i regali o, in alcune famiglie, prima di mettersi a tavola per la cena.

**L’arrivo del Julemanden**

In Danimarca Babbo Natale (Julemanden) è assistito da un gruppo di Nisser, una specie di elfi dispettosi. I regali dei bambini sono portati da Julemanden il 24 dicembre senza bisogno di camini o magie di mezzanotte: di solito uno zio, un papà o un nonno indossano il tradizionale vestito rosso. Nel folclore tradizionale, Babbo Natale era una figura legata alla casa, si prendeva cura della fattoria e degli animali, e se i contadini lo trattavano bene, poteva dare loro prosperità. Per questo, ancora oggi, i danesi gli preparano una ciotola di porridge alla vigilia di Natale.

**Specialità**

La gastronomia danese è particolarmente ricca a Natale. La tradizione vuole che non ci si alzi da tavola prima di un paio d’ore a base di maiale e anatra arrosto con patate bollite, cavolo rosso e salsa. Per dessert arriva poi il tradizionale Risalamande, un budino di riso con salsa alla ciliegia che nasconde una mandorla intera: il fortunato che la trova riceve un premio o un regalo in più.

Ci sono tantissime atre delizie tipiche del periodo natalizio come le æbleskiver, tradizionali frittelle rotonde ricoperte di zucchero a velo, la birra di Natale, il gløgg (vino caldo speziato) e le mandorle candite.

Il giorno dopo, anche la colazione di Natale è un&#8217;istituzione. Un sontuoso buffet freddo viene preparato con piatti tipici danesi come aringhe, paté di fegato e pane di segale. Senza dimenticare la birra di Natale e la grappa!

**Racconti**

Le fiabe di Andersen, e una tazza di tè a portata di mano accanto al caminetto. Per chi conosce il mondo del famoso scrittore danese HC Andersen, il tema del Natale ritorna come una canzone dolce e malinconica in molti dei suoi racconti, &#8220;La piccola fiammiferaia&#8221;, &#8220;L&#8217;albero di Natale&#8221; o &#8220;Il pupazzo di neve&#8221;, ad esempio. Atmosfera natalizia garantita!

**Idea di viaggio – Natale a Copenaghen!**

Soggiorna al Villa Copenhagen, nuovo hotel di stile nel cuore della capitale, inaugurato lo scorso anno.

Situato negli edifici storici centenari dell&#8217;ufficio postale, risalenti al 1912, questo nuovissimo hotel è stato accuratamente restaurato nel suo originale stile neobarocco. Gode di una posizione privilegiata nel cuore di Copenaghen, a metà tra il centro storico e il quartiere tendenza di Vesterbro. <a href="https://villacopenhagen.com/" target="_blank" rel="noreferrer noopener">https://villacopenhagen.com/</a>

Vola a Copenaghen da Roma Fiumicino con i nuovi voli diretti Singapore Airlines e goditi una fuga natalizia! <a href="https://www.singaporeair.com/it_IT/it/plan-travel/local-promotions/it-voli-Roma-Copenaghen/" target="_blank" rel="noreferrer noopener">https://www.singaporeair.com/it_IT/it/plan-travel/local-promotions/it-voli-Roma-Copenaghen/</a>

**Idea di viaggio – Natale a Aarhus!**

Soggiorna al BOOK1, l’ostello di design firmato Brøchner Hotels ricavato dagli edifici dell&#8217;ex biblioteca civica di Aarhus: un connubio perfetto tra albergo e ostello, che offre anche un mix di proposte gastronomiche interessanti, dalla pizza nordica allo “smørrebrød” danese, dal panificio alla deliziosa colazione bio. <a href="https://www.broch-ner-hotels.com/book1/" target="_blank" rel="noreferrer noopener">https://www.broch-ner-hotels.com/book1/</a>

E approfittane, Aarhus è sempre più vicina! Vola da diverse città italiane grazie ai collegamenti Air Dolomiti via Monaco di Baviera, o con i nuovi voli diretti Ryanair da Milano Malpensa.