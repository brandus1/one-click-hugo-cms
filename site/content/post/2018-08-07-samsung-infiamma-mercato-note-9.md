---
title: Samsung infiamma il mercato con il nuovo Note 9
author: Redazione
type: post
date: 2018-08-07T10:23:46+00:00
url: /?p=9413
colormag_page_layout:
  - default_layout
categories:
  - DAL WEB
tags:
  - Note 9
  - presentazione note
  - presentazione note 9
  - Samsung
  - Samsung Note 9

---
<img decoding="async" loading="lazy" class=" wp-image-9414 alignleft" src="https://progressonline.it/wp-content/uploads/2018/08/samsung-logo-191-1-300x158.jpg" alt="" width="328" height="174" />La casa coreana, dopo i noti problemi alla batteria del top device di 2 stagioni fa, ha cercato di riconquistare parte della sua clientela lo scorso anno con il Note 8, e ora vuole fare all in con il nuovo prodotto che verrà presentato il 9 di agosto. L’hype dei fedelissimi Samsung è già alto da qualche mese, da quando sono usciti i primi rumors circa la presunta data di lancio del dispositivo. Il brand di Seul deve rispondere con un device rivoluzionario ai marchi concorrenti che, negli ultimi mesi, hanno messo sul mercato dei prodotti particolarmente apprezzati dal pubblico (iPhone X, One Plus 6, P20 ecc…).

Non c’è margine di errore dunque per Samsung che, dopo essersi rimessa in carreggiata con il Note 8, deve fare doppia attenzione per non ripetere gli errori commessi due anni fa con le batterie “esplosive” del Note 7. Non sarà un dispositivo molto diverso esteticamente dal predecessore: già con il Galaxy S9 Samsung non si era discostata, per estetica, dal top di gamma della stagione precedente. Le novità sostanziali il brand coreano le riserva per la componente software del phablet, che monterà uno schermo super AMOLED leggermente curvo ai lati, molto probabilmente dalla risoluzione di 2960 x 1440 pixel e dalla diagonale di 6,3&#8243;.<img decoding="async" loading="lazy" class=" wp-image-9415 alignright" src="https://progressonline.it/wp-content/uploads/2018/08/note-9-300x168.jpeg" alt="" width="388" height="217" />

Presenti ancora una volta jack da 3,5mm, presa USB Tipo-C e l&#8217;immancabile S-Pen, tratto distintivo di questa linea di prodotti Samsung. Stando ad alcuni rumors, trapelati nelle scorse settimane, il pennino potrebbe offrire qualche nuova feature dal lato software oltre a risultare più sensibile durante l&#8217;uso. Indiscrezioni annunciavano la possibilità di trovarvi integrato un microfono che permetterebbe alla S-Pen di essere utilizzata per le chiamate. Si tratta certamente di una bella innovazione, chissà che Samsung non possa prenderla in considerazione, se non per questo device, per i prossimi prodotti. Quasi sicuramente invece saranno 6 o 8 i GB di RAM e il sistema operativo sarà Android 8.1 Oreo.

Di ufficiale, però, non sappiamo (ancora) nulla e per conoscere le vere funzionalità del nuovo Note 9 bisogna attendere la presentazione ufficiale di Samsung in programma a New York il 9 di agosto.