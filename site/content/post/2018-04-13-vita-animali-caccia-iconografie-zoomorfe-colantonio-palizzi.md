---
title: 'Vita…da animali: a ‘caccia’ di iconografie zoomorfe, da Colantonio a Palizzi'
author: Redazione
type: post
date: 2018-04-13T10:55:21+00:00
url: /?p=8392
colormag_page_layout:
  - default_layout
categories:
  - VIAGGI
tags:
  - bosco capodimonte
  - capodimonte
  - museo capidimonte

---
<img decoding="async" loading="lazy" class=" wp-image-8394 alignleft" src="https://progressonline.it/wp-content/uploads/2018/04/f30c40f4-5c2f-4c1a-a209-f2376328de7c-300x200.jpg" alt="" width="366" height="244" />Com’è possibile andare al Museo e trovarvi uno zoo? Fin dall’antichità, il mondo animale ha affascinato la vita degli uomini, diventando oggetto di rappresentazione in affreschi, dipinti, sculture e manufatti di ogni tipo. La storia dell’arte è ricca di opere raffiguranti immagini zoomorfe stilizzate e animali, reali o fantastici, che, nel corso dei secoli e nelle varie culture, sono stati utilizzati, in base alle loro caratteristiche peculiari, sia per interesse scientifico che religioso, per rappresentare il mondo naturale o per il loro significato simbolico e morale, come espressione dei vizi e delle virtù del genere umano. La visita di **sabato 14 aprile (ore 11.00)**, condotta da Imma Molino, storica dell’arte dei Servizi Educativi di Capodimonte, risulta particolarmente adatta a **famiglie con bambini**, perché consentirà loro di scovare i tanti animali che si celano nelle opere di straordinari artisti esposte sia nel percorso della collezione Farnese che in quello della mostra _Carta Bianca.Capodimonte imaginaire_: dalla _Allegoria della Giustizia_ di **Giorgio Vasari**, dal _San Girolamo nello studio_ di **Colantonio**, all’_Arrigo Peloso, Pietro Matto e Amon Nano_ di **Agostino Carracci**, dal _Venditore di animali esotici_ di **Joachim Beuckelaer** alla grande tela _Dopo il diluvio_ di **Filippo Palizzi**, vero e proprio zoo in miniatura.

**Visita compresa nel biglietto del museo, prenotazione obbligatoria al numero tel. 081 7499130 (10.00-13.00 | 15.00-18.00); mail [mu-cap.accoglienza.capodimonte@beniculturali.it][1] (attendere risposta per conferma disponibilità).**

 [1]: https://beniculturali.us12.list-manage.com/track/click?u=0af3ee81939cc6a159bcca9db&id=1cc5d80632&e=222867d548