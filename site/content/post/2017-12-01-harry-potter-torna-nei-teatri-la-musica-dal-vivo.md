---
id: 7344
title: Harry Potter torna nei teatri con la musica dal vivo
author: Redazione
type: "post"
guid: http://progressonline.it/?p=7344
url: "/?p=7344"
colormag_page_layout:
- default_layout
categories: "['CULTURA E SPETTACOLO']"
tags: "['cinema', 'concerto', 'Harry Potter', 'Harry Potter e la camera dei segreti', 'J.K. Rowlings', 'live', 'musica', 'Orchestra Italiana del Cinema']"
---

**Il nuovo tour dell’Orchestra Italiana del Cinema presenta in anteprima il secondo capitolo cine-musicale della celebre saga**

Roma – Harry Potter si duplica… in musica. Dopo il trionfale tour in Cina che ha registrato il sold-out dei cine-concerti di Harry Potter, l’Orchestra Italiana del Cinema torna in Italia per presentare il secondo capitolo della saga creata da J.K. Rowlings.

![](https://progressonline.it/wp-content/uploads/2017/12/potter-dal-vivo-1-300x200.jpg)“Harry Potter e la camera dei segreti” approda nuovamente a Roma all’Auditorium Conciliazione il 1-2-3 dicembre e a seguire al Teatro degli Arcimboldi di Milano il 27 e 28 dicembre, dove la formazione di ottanta elementi diretti da Justin Freer e da Christian Shumann eseguirà l’indimenticabile colonna sonora di John Williams in sincrono con le immagini del film in alta definizione proiettate su uno schermo di oltre 12 metri. Le emozioni di questo episodio in cui le macchine si muovono, gli alberi combattono e un misterioso elfo domestico avvisa Harry di ciò che sta succedendo nel mondo della magia di Hogwarts. Il secondo episodio racconta di un complotto che potrebbe costare la vita a Harry, in quanto egli scoprirà di possedere delle doti inquietanti di stregoneria e queste porteranno i suoi amici a dubitare di lui. Da questa seconda puntata iniziano le prime vere avvisaglie dell’ombra di Voldemort che aleggerà su tutta la saga. Molta avventura e pericoli e il mistero legato alla scritta sanguinosa su un muro che annuncia “La Camera dei segreti è stata aperta”. Salvare Hogwards richiederà tutte le abilità e il coraggio di Harry, Ron e Hermione.![](https://progressonline.it/wp-content/uploads/2017/12/potter-dal-vivo-2-300x169.jpg)  
La partitura originale ha guadagnato una nomination ai Grammy diventando immediatamente un classico, coniugando motivi belli e affascinanti alle suggestive immagini della pellicola, continuando ad accompagnare le avventure del maghetto nel suo magico viaggio. La riproposizione dal vivo permette di far valere una perfetta simbiosi tra le immagini del film e la musica così da addentrarsi emotivamente nell’universo hogwartsiano.  
La serie dei cine-concerti, inaugurata nel giugno del 2016 con enorme successo, è stata creata da CineConcert in collaborazione con Warner Bros Consumer Products, che ha in programma entro la fine del 2018 centinaia di spettacoli in più di 35 paesi in tutto il mondo.  
Gli eventi di Roma e di Milano, sono presentati da Marco Patrignani e Forum Music Village, e godono del sostegno del MIBACT, del patrocino dell’Ambasciata Britannica in Italia, del Consolato Generale Britannico e del Department for International Trade e della collaborazione di Mini Roma e Rds.  
I biglietti di Harry Potter e la Camera dei Segreti in concerto sono in vendita sul circuito Ticketone ([www.ticketone.it](https://www.ticketone.it))

Roberto Leggio