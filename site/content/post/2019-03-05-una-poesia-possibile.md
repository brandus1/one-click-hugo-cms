---
id: 10786
title: Una poesia possibile
author: Redazione
type: "post"
guid: http://progressonline.it/?p=10786
url: "/?p=10786"
colormag_page_layout:
- default_layout
categories: "['CULTURA E SPETTACOLO']"
tags: "['Fondazione', 'poesia', 'ritratti di poesia', 'terzo pilastro']"
---

![](https://progressonline.it/wp-content/uploads/2019/01/download.jpg)Una giornata dedicata all’arte più pura, anche se spesso la meno celebrata. Dieci ore, dalla mattina alla sera, tra incontri, confronti, letture, idee, versi e voci, con la partecipazione di importanti autori, italiani e stranieri, e di giovani promesse. Il tutto nel segno della poesia e del suo rapporto con le altre espressioni del genio umano.

Il 15 febbraio scorso la rassegna “***Ritratti di poesia***” nata nel 2006 per volontà del **Prof. Avv. Emmanuele Francesco Maria Emanuele**, *Presidente della Fondazione Terzo Pilastro*, che ne è anche l’ideatore, ha portato all’attenzione del pubblico riunito nella Sala del Tempio di Adriano, in Piazza di Pietra a Roma, significative iniziative di valore culturale e sociale legate al mondo della poesia.

Un appuntamento imperdibile per tutti coloro che amano il genere letterario poetico. Un evento che da anni contribuisce a dare risonanza nel territorio italiano ai più importanti autori stranieri in attività e a una sempre più ampia diffusione della cultura della poesia, anche attraverso il coinvolgimento delle scuole.

<figure aria-describedby="caption-attachment-6068" class="wp-caption alignright" id="attachment_6068" style="width: 322px">![](https://progressonline.it/wp-content/uploads/2017/07/Presidente-Emanuele-HD_settembre-2016-683x1024.jpg)<figcaption class="wp-caption-text" id="caption-attachment-6068">Emmanuele Francesco Maria Emanuele, attualmente Presidente della Fondazione Roma e della Fondazione Terzo Pilastro – Italia e Mediterraneo.</figcaption></figure>

Ai giovani sono infatti dedicate alcune speciali iniziative e la consegna del premio nazionale e del premio europeo di “*Ritratti di Poesia.280*”, concorso nato nell’edizione del 2014 per riconoscere la capacità di comporre versi anche nel tempo di Twitter, entro il limite dei suoi 280 caratteri.

Non sono mancati i momenti di contaminazione fra poesia e altre espressioni artistiche, come l’incontro con la visual-artist e regista irlandese Clare Langan, che nei suoi lavori cinematografici combina poesia, estetica ed indagine sulla condizione umana, e gli appuntamenti con i due compositori italiani Silvia Colasanti e Michele Sganga, che hanno illustrato le musiche composte per la poesia con la partecipazione del Quartetto Guadagnini e del baritono Riccardo Primitivo Fiorucci.

Protagonisti, invece, dei focus dedicati alla **poesia internazionale** Sudafrica, Cile, Galles ed Inghilterra attraverso i prestigiosi nomi degli autori che li rappresentano: Tania Haberland, Violeta Medina, Patrick McGuinnes, Gwyneth Lewis e Kate Tempest.

In programma anche la performance dell’attore e compositore Luca Mauceri **“L’infinito infinito”**, dedicata al bicentenario della stesura della celebre poesia di Giacomo Leopardi, ***e la presentazione del volume* “Piccolo dizionario della cura”,** composto da poesie e saggi brevi sul tema della cura e realizzato dalla Fondazione Sanità e Ricerca.