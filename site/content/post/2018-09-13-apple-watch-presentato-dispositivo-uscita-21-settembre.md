---
title: 'Apple Watch: presentato il nuovo dispositivo in uscita il 21 settembre'
author: Redazione
type: post
date: 2018-09-13T14:52:35+00:00
url: /?p=9655
colormag_page_layout:
  - default_layout
categories:
  - DAL WEB
tags:
  - Apple
  - apple watch
  - apple watch 4
  - nuovo apple watch

---
<img decoding="async" loading="lazy" class=" wp-image-9656 alignleft" src="https://progressonline.it/wp-content/uploads/2018/09/download-1-300x164.jpg" alt="" width="367" height="200" />**Apple** ha presentato **_Apple Watch Series 4_**, un modello rinnovato nell&#8217;aspetto e nella funzionalità, che introduce modi efficaci e innovativi per comunicare, restare in forma e gestire la salute. Pur mantenendo il suo iconico design, la quarta generazione di Apple Watch è stata perfezionata sia nell&#8217;hardware che nel software, dando vita a un modello unico. L&#8217;incredibile display è oltre il 30% più ampio e si adatta perfettamente alla cassa, che nel frattempo è diventata più compatta e sottile. La nuova interfaccia è invece più ricca di informazioni e dettagli. Apple Watch Series 4 con watchOS 5 porta con sé nuove funzioni di comunicazione e strumenti rivoluzionari per la salute, fra cui accelerometro e giroscopio più evoluti che rilevano le cadute e un cardiofrequenzimetro in grado di effettuare un elettrocardiogramma (ECG) grazie alla nuova app ECG1, che ha ottenuto la classificazione &#8220;De Novo&#8221; dalla FDA.<img decoding="async" loading="lazy" class=" wp-image-9658 alignright" src="https://progressonline.it/wp-content/uploads/2018/09/download-1-1-300x168.jpg" alt="" width="346" height="194" />

&#8220;Siamo davvero entusiasti di aver reso Apple Watch uno strumento davvero essenziale nella vita delle persone&#8221;, ha dichiarato **Jeff Williams, Chief Operating Officer Apple**. &#8220;Apple Watch Series 4 è un modello completamente rinnovato, che continuerà a essere uno strumento di comunicazione indispensabile e un ottimo compagno di fitness. Ma ora diventerà anche un prezioso alleato per la nostra salute grazie a funzioni innovative come il rilevamento delle cadute e la prima app per ECG destinata al segmento consumer.&#8221;

A partire da venerdì 14 settembre sarà possibile ordinare Apple Watch Series 4 (GPS) in 26 Paesi e territori, e Apple Watch Series 4 (GPS + Cellular) in 16 Paesi e territori. Entrambi i modelli saranno disponibili presso gli Apple Store a partire **da venerdì 21 settembre.**