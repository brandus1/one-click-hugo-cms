---
id: 9300
title: "Sky-Perform: c&#8217;\xE8 l&#8217;accordo per tutta la Serie A sul satellite"
author: Redazione
type: "post"
guid: http://progressonline.it/?p=9300
url: "/?p=9300"
colormag_page_layout:
- default_layout
hefo_before:
- '0'
hefo_after:
- '0'
categories: "['ATTUALITÀ']"
tags: "['dazn', 'dazn serie a', 'diritti serie a', 'partite serie a', 'perform', 'serie a', 'sky']"
---

L’accordo è stato chiuso nella serata di ieri. **Sky** e **Perform** (piattaforma tv proprietaria di **Dazn**) hanno raggiunto un “compromesso” per la messa in onda di tutta la Serie A sui canali satellitari. Sky, già in possesso di 7 gare su 10 a settimana, si assicura anche le restanti 3 (in aggiunta a tutta la Serie B) che invece erano di proprietà di Dazn. Per gli abbonati Sky da più di un anno ci sarà da pagare un “ticket” extra di 7,99€ al mese per assistere alle gare trasmesse su Dazn (che potrà essere visibile anche su Sky Q, che avrà integrata l’app di Dazn), mentre per chi fosse abbonato a Sky da meno di 12 mesi il plus sarà di 9,99 euro.

**Non basta più dunque un solo abbonamento** per assistere a tutte le partite del campionato di Serie A e B, ne serviranno in sostanza due. Per i clienti Sky (che oltre a gran parte della Serie A, hanno anche tutta la Champions e tutta l’Europa League), **Dazn sarà un servizio aggiuntivo a pagamento**: attraverso un codice (‘ticket’) si potrà accedere all’applicazione che trasmette eventi sportivi on demand in streaming, in maniera più semplice attraverso la home page di Sky Q, oppure su device connessi a internet (tablet, smartphone, computer, smart tv e console per per videogiochi).

L’app di Dazn verrà integrata su Sky Q e *“sarà possibile accedere a questo servizio aggiuntivo a pagamento in modo estremamente semplice direttamente dalla home di Sky Q e fruirne comodamente sulla propria tv”*, viene spiegato in un comunicato di Sky. “*Sky* – prosegue la nota – *offrirà condizioni vantaggiose ai propri abbonati per l’acquisto di ticket che consentono di accedere ai contenuti di Dazn. Questi ticket, oltre che su Sky Q, potranno essere fruiti anche sui device connessi: tablet, smartphone, computer, smart tv e console per per videogiochi. I ticket e le relative condizioni dedicate a Sky dai propri clienti saranno disponibili entro metà agosto”.*

Per scoprire quali saranno le partite trasmesse su Dazn bisognerà aspettare giovedì prossimo, quando, dopo il sorteggio dei calendari, verranno individuati anche i 20 big match suddivisi fra Sky (16) e Dazn (4).

L’accordo segue quello già raggiunto fra **Perform** e **Mediaset**, che per chi è cliente ha incluso l’accesso a Dazn nei 19.90 dell’abbonamento a Premium Calcio, che in palinsesto non trasmetterà altro calcio.