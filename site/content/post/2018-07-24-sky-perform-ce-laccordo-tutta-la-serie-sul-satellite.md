---
title: 'Sky-Perform: c’è l’accordo per tutta la Serie A sul satellite'
author: Redazione
type: post
date: 2018-07-24T08:15:03+00:00
url: /?p=9300
colormag_page_layout:
  - default_layout
categories:
  - ATTUALITÀ
tags:
  - dazn
  - dazn serie a
  - diritti serie a
  - partite serie a
  - perform
  - serie a
  - sky

---
L&#8217;accordo è stato chiuso nella serata di ieri. **Sky** e **Perform** (piattaforma tv proprietaria di **Dazn**) hanno raggiunto un &#8220;compromesso&#8221; per la messa in onda di tutta la Serie A sui canali satellitari. Sky, già in possesso di 7 gare su 10 a settimana, si assicura anche le restanti 3 (in aggiunta a tutta la Serie B) che invece erano di proprietà di Dazn. Per gli abbonati Sky da più di un anno ci sarà da pagare un &#8220;ticket&#8221; extra di 7,99€ al mese per assistere alle gare trasmesse su Dazn (che potrà essere visibile anche su Sky Q, che avrà integrata l&#8217;app di Dazn), mentre per chi fosse abbonato a Sky da meno di 12 mesi il plus sarà di 9,99 euro.

**Non basta più dunque un solo abbonamento** per assistere a tutte le partite del campionato di Serie A e B, ne serviranno in sostanza due. Per i clienti Sky&nbsp;&nbsp;(che oltre a gran parte della Serie A, hanno anche tutta la Champions e tutta l&#8217;Europa League), **Dazn sarà un servizio aggiuntivo a pagamento**: attraverso un codice (&#8216;ticket&#8217;) si potrà accedere all&#8217;applicazione che trasmette eventi sportivi on demand in streaming, in maniera più semplice attraverso la home page di Sky Q, oppure su device connessi a internet (tablet, smartphone, computer, smart tv e console per per videogiochi).

L&#8217;app di Dazn verrà integrata su Sky Q e&nbsp;_&#8220;sarà possibile accedere a questo servizio aggiuntivo a pagamento in modo estremamente semplice direttamente dalla home di Sky Q e fruirne comodamente sulla propria tv&#8221;_, viene spiegato in un comunicato di Sky. &#8220;_Sky_&nbsp;&#8211; prosegue la nota &#8211;&nbsp;_offrirà condizioni vantaggiose ai propri abbonati per l&#8217;acquisto di ticket che consentono di accedere ai contenuti di Dazn. Questi ticket, oltre che su Sky Q, potranno essere fruiti anche sui device connessi: tablet, smartphone, computer, smart tv e console per per videogiochi. I ticket e le relative condizioni dedicate a Sky dai propri clienti saranno disponibili entro metà agosto&#8221;._

Per scoprire quali saranno le partite trasmesse su Dazn bisognerà aspettare giovedì prossimo, quando, dopo il sorteggio dei calendari,&nbsp;verranno individuati anche i 20 big match suddivisi fra Sky (16) e Dazn (4).

L&#8217;accordo segue quello già raggiunto fra **Perform** e **Mediaset**, che per chi è cliente ha incluso l&#8217;accesso a Dazn nei 19.90 dell&#8217;abbonamento a Premium Calcio, che in palinsesto non trasmetterà altro calcio.