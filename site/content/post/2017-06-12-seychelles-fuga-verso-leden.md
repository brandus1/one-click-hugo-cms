---
title: "Seychelles: in fuga verso l'Eden"
author: Redazione
type: post
date: 2017-06-12T15:12:13+00:00
url: /?p=5959
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 16
  - 17
categories:
  - VIAGGI
tags:
  - 2017
  - arcipelago
  - estate
  - "giardino dell'Eden"
  - golf
  - isole
  - mare
  - natura
  - Seychelles
  - sole
  - spiagge
  - UNESCO
  - Viaggi

---
Un&#8217; Arca di Noè in miniatura che ospita alcune delle più rare e sorprendenti specie di flora e fauna del pianeta: ognuna delle 115 isole dell&#8217;arcipelago delle Seychelles ha la sua particolare topografia, il suo carattere ed il suo ecosistema, ognuna è un universo unico fatto di sabbia soffice come borotalco e un clima perfetto.

Due tipologie di isole, quelle granitiche ‘Interne’ situate intorno alle isole principali di Mahé, Praslin e La Digue, le cui verdeggianti cime si innalzano da foreste vergini e spiagge immacolate, e quelle ‘Esterne’, una scintillante varietà di isole coralline piatte e poco frequentate dall’uomo che si estendono ad occidente verso la costa dell’Africa.

<img decoding="async" loading="lazy" class="size-medium wp-image-5962 alignleft" src="https://progressonline.it/wp-content/uploads/2017/06/mahe-anse-aux-pins-01_header-300x169.jpg" alt="mahe-anse-aux-pins-01_header" width="300" height="169" /> Abitate da circa 250 anni, le Seychelles possiedono una bellezza naturale leggendaria, protetta da severe leggi sulla conservazione che hanno fatto sì che quasi la metà delle terre emerse che costituiscono l’arcipelago fossero preservate dalla denominazione di parco marino o riserva naturale.

L’arcipelago ospita, inoltre, due siti del patrimonio mondiale UNESCO: la leggendaria Vallée de Mai dove, su antiche palme in una valle nascosta, cresce il misterioso frutto del Coco de Mer, dalla sensuale forma di bacino femm<img decoding="async" loading="lazy" class="size-medium wp-image-5961 alignright" src="https://progressonline.it/wp-content/uploads/2017/06/vallee-de-mai-waterfall-seychelles-flora-fauna-6-199x300.jpg" alt="vallee-de-mai-waterfall-seychelles-flora-fauna-6" width="199" height="300" />inile, e Aldabra, l’atollo corallino emerso più grande al mondo.

Contrasti emozionanti tra rocce granitiche oceaniche incredibilmente levigate che emergono dall’oceano color cobalto, barriere coralline ricche di vita marina, lussureggianti foreste primordiali, spettacolari colonie di uccelli marini e romantiche spiagge deserte: diversità, autenticità e purezza sono le parole chiave di un mondo rimasto incredibilmente invariato nel corso dei millenni e le cui

caratteristiche sono gli ingredienti per una vacanza unica e per un&#8217;esperienza senza eguali immersi nella natura più pura.

**Evasioni tropicali**

Formate dai picchi più elevati dei resti sommersi del supercontinente “Gondwana”, le Seychelles rappresentano un vero retaggio permanente delle origini del nostro pianeta, preservando con cura non solo le loro particolarissime forme di vita, ma anche un senso di appartenenza ad un’epoca ormai scomparsa.

In quello che alcuni identificarono con il luogo originario del biblico Giardino dell’Eden si possono trovare tranquillità e armonia senza rinunciare al lusso allo stato puro.

Tradizionalmente associate alle più belle spiagge del pianeta, incorniciate da massi granitici senza tempo, le isole Seychelles sono in cima all’elenco delle destinazioni romantiche nel mondo, perfette per una pigra fuga tropicale a due. Ma, oltre alla vacanza ideale all’insegna di sole, spiagge e mare, l’arcipelago ha molto altro da offrire.

Queste isole rappresentano, per il viaggiatore moderno, un’evasione ed un’occasione per riequilibrare lo spirito, in armonia con l’essenza primordiale della natura.

Per chi ama essere attivo, le Seychelles offrono superbe opportunità di vela, immersioni e snorkeling &#8211; in luoghi dove pochi si sono avventurati &#8211; ottima pesca e meravigliose possibilità di scoprire gli ecosistemi unici delle isole, facendo trekking in montagna e su sentieri naturalistici.

In uno scenario in cui la natura diventa così sublime anche il golf si trasforma in un&#8217;esperienza surreale tra cieli cobalto, palme da cocco e acque iridescenti, senza considerare una vasta scelta di altre attrazioni.

Mahé dispone di un campo da 9 buche situato tra la montagna e il mare a Anse aux Pins, in posizione centrale sulla costa orientale. Caratterizzato da fairway spettacolari, questo percorso  è praticabile tutto l&#8217;anno e offre numerosi servizi, tra cui la possibilità di seguire lezioni con professionisti. Un altro campo da golf delle Seychelles è costituito da un tracciato da campionato a 18 buche nel Lémuria Resort di Praslin: un percorso impegnativo immerso nel verde di quelle valli da molti considerate come la culla del giardino dell&#8217;Eden.<img decoding="async" loading="lazy" class="size-medium wp-image-5963 alignleft" src="https://progressonline.it/wp-content/uploads/2017/06/5954_seychelles-e-cuba-le-mete-preferite-per-le-scappatelle-delle-cougar-300x159.jpg" alt="seychelles" width="300" height="159" />

Per restare in tema di sport, infine, anche gli amanti dell’equitazione possono dedicarsi alla loro passione  in questo angolo di paradiso, presso l&#8217;Utegangar Riding Centre ed il Magic Carpet Arab Horse Riding Club di Mahé e l’Union Estate di LaDigue.

Ogni attività diventa ancora più piacevole grazie al clima quasi perennemente estivo: un giro delle isole in aereo, in barca o in elicottero permetterà di scoprire il carattere individuale di ognuna di esse, una cucina che può sedurre anche il palato più esigente e la calda accoglienza della popolazione locale.

Ciliegina sulla torta un&#8217;esclusiva scelta di resort 5 stelle e isole private che offrono intimità totale a contatto con la natura e le numerose Spa di livello internazionale dove farsi coccolare con viste mozzafiato sull’Oceano: un viaggio indimenticabile in un luogo davvero diverso e magico, un luogo come nessun altro.

[www.seychelles.travel][1]

 [1]: https://www.seychelles.travel