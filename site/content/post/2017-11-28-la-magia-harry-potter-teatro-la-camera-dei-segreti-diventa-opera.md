---
title: La magia di Harry Potter a teatro. “La camera dei segreti” diventa Opera
author: Redazione
type: post
date: 2017-11-28T09:47:03+00:00
url: /?p=7254
colormag_page_layout:
  - default_layout
categories:
  - CULTURA E SPETTACOLO
tags:
  - Harry Potter
  - Harry Potter a teatro
  - Harry Potter Opera
  - Harry Potter teatro
  - La camera dei segreti teatro

---
<img decoding="async" loading="lazy" class="wp-image-7255 alignleft" src="https://progressonline.it/wp-content/uploads/2017/11/locandina_harry_potter_camera_segreti_cineconcerto_roma_milano-300x196.jpg" alt="" width="332" height="219" />Dopo il fortunato tour che in Cina ha registrato il sold out dei cine-concerti di Harry Potter in alcuni tra i più prestigiosi spazi culturali dell’area di Shangai e Nanchino, l&#8217;**Orchestra Italiana del Cinema** torna in Italia per presentare **in esclusiva e in prima nazionale assoluta** il secondo capitolo della celebre saga creata esattamente 20 anni fa da J.K. Rowlings. Se i teatri più prestigiosi di Shanghai, Jiangyin, Wuxi e Nanjing hanno registrato il sold out e una calorosa e grandissima partecipazione degli spettatori, esattamente come accadde un anno fa a Roma con _Harry Potter e la Pietra Filosofale in concerto_, ora l’emozione si riaccenderà, prima all’**Auditorium della Conciliazione di Roma (1-2-3 dicembre)** e a seguire al **Teatro degli Arcimboldi di Milano (27-28 dicembre)** dove la formazione di ottanta elementi rispettivamente diretta da **Justin Freer** e da **Christian Schumann** eseguirà l&#8217;indimenticabile colonna sonora di **John Williams** in sincrono con le immagini del film in alta definizione proiettate su uno schermo di oltre 12 metri.

In arrivo dunque **_Harry Potter e nella Camera dei Segreti in concerto_**, la seconda avventura della serie dei cine-concerti iniziata nel giugno del 2016 creata da **CineConcerts** in collaborazione con **Warner Bros. Consumer Products** che ha in programma, entro la fine del 2018, centinaia di spettacoli in più di 35 paesi in tutto il mondo.

Guadagnando una nomination ai Grammy per la partitura proprio con questo film, l&#8217;incredibile musica composta da John Williams è diventata un classico istantaneo, coniugando motivi belli e affascinanti alle immagini suggestive della pellicola e continuando ad accompagnare le avventure di Harry Potter nel suo magico viaggio.  
L’unione di immagini e musica attraverso l’interpretazione dal vivo di un’intera orchestra rappresenta così la perfetta simbiosi per addentrarsi nell’universo hogwarthiano.<img decoding="async" loading="lazy" class="alignnone size-medium wp-image-7257 alignright" src="https://progressonline.it/wp-content/uploads/2017/11/harry-potter-teatro-300x200.jpg" alt="" width="300" height="200" /> 

**Justin Freer**, presidente della CineConcerts, che ha già al suo attivo con questo tour decine e decine di concerti in tutto il mondo, ha dichiarato: &#8220;La serie di film di Harry Potter continua ad essere un fenomeno culturale che ha dato vita a milioni di fan in tutto il pianeta ed è con grande piacere che abbiamo pensato di offrire per la prima volta uno spettacolo unico che vede interpretare le musiche integrali dal vivo da una grande orchestra sinfonica, il tutto mentre il film viene proiettato contemporaneamente sul grande schermo: un evento indimenticabile e unico nel suo genere&#8221;.

L’evento, presentato da **Marco Patrignani e Forum Music Village**, gode del sostegno del **MIBACT**, del patrocinio dell’**Ambasciata Britannica in Italia**, del **Consolato Generale Britannico** e del **Department for International Trade** e della collaborazione di Mini Roma e Rds.

I biglietti di _Harry Potter e la Camera dei Segreti in concerto_ sono in vendita sul circuito Ticketone (<a href="https://customer158.musvc1.net/e/t?q=8%3dHXE%26G%3dH%26G%3d9aQV%26v%3dbNY9a%26B%3dA1O7_KXxg_Vh_MhvW_Ww_KXxg_UmRDP.1DtDlO6Gl.DA_KXxg_Um7z0sDvM1D.yMtG_9tZu_J9hAwBsDrMl_MhvW_Xulay_9tZu_IYkJt_KXxg_Vk69MpNAshBvL_yvjs_9ZIi1DtDlO0_KXxg_UCABG_yvjs_09rK1D0M_yvjs_9ar61D6G_yvjs_09ABjFvMz_MhvW_WM8yDu_KXxg_VkWQc9aOb_yvjs_9azGjGB7lt5E676Hr6sEl_MhvW_Xu9hG08_yvjs_9aETG_MhvW_XuT_y6r4hvjs_9aET8_MhvW_XuAhM9R_yvjs_9ZIcwJAMlM%26u%3dF2NC68.IvM%26pN%3dHXGZI" target="_blank" rel="noopener">www.ticketone.it</a>)

<div>
  Sito ufficiale Harry Potter Film Concert Series: <a href="https://customer158.musvc1.net/e/t?q=9%3d5YF%26H%3d5%26H%3d0bDW%26w%3dcAZ0b%26y%3dB27e5iPt_LYyT_Wi_NUwX_Xj_LYyT_VnS1Q.p7vL7LsN2AvCv9sHkAvN.kKq%268%3duQwPkW.r92%26Ew%3dUCf9V" target="_blank" rel="noopener">www.harrypotterinconcert.com</a>
</div>