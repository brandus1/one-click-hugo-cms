---
id: 3484
title: Cathay Pacific conquista Malpensa
author: Redazione
type: "post"
guid: http://progressonline.it/2010/03/31/cathay-pacific-conquista-malpensa/
url: "/?p=3484"
post_views_count:
- '15'
- '15'
categories: "['VIAGGI']"
---

Inizia con quattro frequenze settimanali il primo collegamento diretto Milano-Hong Kong  
Con l’apertura del nuovo servizio passeggeri, la Compagnia di Hong Kong rafforza il proprio legame con il mercato italiano nel quale è presente dal 1986, anno in cui inaugurò il collegamento bisettimanale tra Hong Kong e la Capitale.  
Cathay Pacific è ora presente in Italia con 11 voli passeggeri settimanali, e Milano porta a quarantasette le destinazioni del network passeggeri della Compagnia: un’opportunità per il capoluogo lombardo di imporsi come destinazione di primaria importanza per i viaggiatori business e leisure interessati ai viaggi da e per l’Asia ed il Continente Australe.  
"Conquistando il primato di unico volo diretto tra Milano e Hong Kong, Cathay Pacific riafferma la volontà di crescita ed espansione strategica della rete di collegamenti che ci ha caratterizzati negli ultimi anni – sottolinea in proposito Christopher Pratt, Chairman di Cathay Pacific. “Nel 2009 la Compagnia ha registrato un utile di circa 4.700 milioni di dollari di Hong Kong: una variazione di + 13.390 milioni rispetto al 2008 che ci ha consentito di superare la crisi congiunturale che ha afflitto il mercato aereo, offrendoci basi caute ma solide per perseguire in un’ottica di sviluppo.”  
“Con il nuovo operativo arricchiamo ulteriormente il nostro network internazionale, già riconosciuto tra i più estesi al mondo – continua Pratt – offrendo ai nostri passeggeri in Europa e Asia maggiore flessibilità e un’ancora più ampia offerta di connection tramite l’hub di Hong Kong, da sempre considerato al top delle classifiche internazionali: una mossa strategica che prevediamo stimolerà ulteriormente la domanda, che già dallo scorso mese di ottobre ha ripreso a crescere stabilmente."  
La Compagnia festeggerà questa sera l’introduzione del nuovo servizio con una Cena di Gala a Palazzo del Ghiaccio a Milano. Una serata esclusiva e ricca di sorprese nel corso della quale il Chairman Christopher Pratt brinderà a questo importante traguardo con un ricco parterre di esponenti delle Autorità locali, nazionali e internazionali, nomi illustri del mondo dell’imprenditoria e i top client della Compagnia.

Cathay Pacific sarà operativa sulla rotta Milano - Hong Kong con quattro frequenze settimanali con i nuovissimi Boeing 777-300ER configurati con le tre pluripremiate classi.