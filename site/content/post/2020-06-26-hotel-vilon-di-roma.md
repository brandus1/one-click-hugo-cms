---
id: 13056
title: "Le novit\xE0 di Adelaide all&#8217;hotel Vil\xF2n di Roma"
author: Redazione
type: "post"
guid: https://progressonline.it/?p=13056
url: "/?p=13056"
colormag_page_layout:
- default_layout
categories: "['Uncategorized']"
---

### Ha appena riaperto ***ADELAIDE*** al **[Vilòn](https://www.hotelvilon.com/it/)** ed è ***Pura Vida***! 

Dal nome della **nuova serata mixology firmata Magdalena Rodriguez**, la talentuosa bartender costaricense che ha fatto del *Salotto del Vilòn* uno dei cocktail bar più segreti e cercati a Roma e che torna con **una serata speciale ogni giovedì dalle 18.00** (tavoli e sedute su prenotazione).

Dietro al bar di rovere e ottone una splendida bottigliera con oltre 40 rum, tequila, mezcal, tanti gin artigianali. Grandi classici e rivisitazioni e un’atmosfera che soprattutto il giovedì ha il sapore dei tropici e il sorriso di Magdalena mentre pesta, dosa, shakera.  
Ma il ***Vilòn*** mai come ora dopo la riapertura è ***Pura Vida* sempre**.

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2020/06/IN-SALOTTO-al-Vilòn-Twist-sul-Porn-Star-Martini-768x1024.jpeg)</figure></div>**La grande novità di questa fase della “ripartenza”** e per tutta l’estate è l’aver immaginato una destinazione conviviale e di accoglienza su misura per **spazi fino ad oggi ancora del tutto inediti. Degli *open air* assai speciali.** Per un pranzo o una serata intima e di rara suggestione si possono **prenotare** infatti **in esclusiva *le TERRAZZE*** (solo su prenotazione) disponibili su tre terrazzi privati, ognuno con una vista diversa e un unico straordinario charme.

La privacy è assoluta in tutte e tre, l’ambiente è raccolto, da godere in coppia o al massimo in quattro (se della stessa famiglia) interrotto solo da un cameriere discreto e attento che servirà le portate del **menu degustazione** lasciando comunque a disposizione un set up della tavola per poter godere della serata proprio come si fosse a casa.

La **terrazza della Suite Borghese e la terrazza della Suite Melangolo**, suite iconiche al secondo piano. Terrazze privé: ci si accomoda tra rampicanti di gelsomini profumati e bouganville proprio dirimpettai di quella splendida facciata cinquecentesca dell’interno di **Palazzo Borghese** e si gode di una vista privilegiata sul giardino segreto del palazzo tra fontane zampillanti, mascheroni rinascimentali e uno slpendido gruppo scultoreo da ammirare a distanza ravvicinata.

<div class="wp-block-image"><figure class="alignright size-large is-resized">![](https://progressonline.it/wp-content/uploads/2020/06/6a2d19cd-eeca-4518-a4b6-ec37052309ac-768x1024.jpg)</figure></div>Spettacolare il **terrazzo sul Roof**, l’ideale per *uscire a riveder le stelle* e mangiare in quota, laddove la vista spazia fino al Tevere, i tetti si inseguono e il cielo di Roma è un’emozione assoluta.  
Si tratta del terrazzo ***Il Nido***, una porzione di bellezza da riservare per un tavolo da due o da quattro, la sera illuminato solo da candele e quella luce caduta dal cielo nelle notti di luna piena. Qui il silenzio è assoluto, Roma sembra ancora più onirica da quassù, del tutto inedita e sommessa, per quanto segretamente sontuosa.

Quasi un rifugio per una pausa di piccola felicità, una serata da godersi molto *slowly* scandita solo dall’alternarsi dei piatti di un menu degustazione gioioso, intenso, sempre sorprendente pur nella sempicità di una cucina appassionata come è quella di **Gabriele Muro** che ha fatto di ***Adelaide*** il posto del cuore.

Sarà quell’**accoglienza dedicata** che sembra riservare a chi guadagna la porta di un indirizzo rimasto ancora un po’ segreto e per questo forse più intrigante o i colori e la musica come colonna sonora di sottofondo.  
Anche all’interno infatti e per chi mangia alla Carta o un menu degustazione, una sala molto intima, charmant: colore, tessuti, pezzi d’arte, luci giuste, tavoli distanziati, e anche la possibilità, quando si prenota, di **ordinare fin dalla prenotazione dei piatti specifici, i grandi classici dello Chef, dei veri e propri piatti dedicati.**

<div class="wp-block-image"><figure class="aligncenter size-large">![](https://progressonline.it/wp-content/uploads/2020/06/Magdalena-Rodriguez-Bar-Lady-In-Salotto-Hotel-Vilòn.jpg)<figcaption>La barlady Magdalena Rodriguez</figcaption></figure></div>Per chi cerca intimità e “solitudine”, **riapre in gran spolvero la piccola quadreria**, la mini sala arancione sul giardino con **un solo tavolo dedicato** e intorno i dipinti alle pareti. L’ideale per una cena intima per due, oppure per tornare a cena fuori in famiglia nella piccola sala riservata dove si può ordinare il menu degustazione o alla Carta.

Si tratta di uno spazio interno-esterno al tempo stesso perché affaccia sul **patio fiorito**, dall’effetto quasi jungle, tra felci e filodendri e che la sera s’illumina di candele e dove si cena sotto grandi ombrelloni, su divanetti a parete e tavoli distanziati. Location ideale anche solo per un aperitivo.

**CENA DEGUSTAZIONE IN TERRAZZA esclusivamente su prenotazione Terrazze: Suite Borghese, Suite Melangolo e sul roof Il Nido  
€ 250 a coppia (menu degustazione, vino esclusi).**