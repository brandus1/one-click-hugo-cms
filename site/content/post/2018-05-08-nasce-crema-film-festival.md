---
title: Nasce il Crema Film Festival
author: Redazione
type: post
date: 2018-05-08T10:30:41+00:00
url: /?p=8533
colormag_page_layout:
  - default_layout
categories:
  - CULTURA E SPETTACOLO
tags:
  - Crema
  - Crema Film Festival
  - festival del cinema
  - film fest
  - film festival

---
<img decoding="async" loading="lazy" class=" wp-image-8534 alignleft" src="https://progressonline.it/wp-content/uploads/2018/05/CremaFilmFestival-logo-300x212.jpg" alt="" width="332" height="236" />La settima arte si arricchisce di un nuovo appuntamento. Nasce il **Crema Film Festival**, promosso dall’**Associazione** **Bottesini**, in collaborazione con il **Comune di Crema**, e ideato dal suo direttore **Francesco Daniel Donati**. Oltre al costante impegno nella scoperta e nel sostegno di giovani musicisti, l’Associazione Bottesini concentra la propria attività nella creazione di eventi culturali di respiro internazionale.

L’elegante e tranquilla città, immersa nel cuore della Pianura Padana, sta vivendo un momento unico e irripetibile grazie alla visibilità internazionale del film vincitore di un premio Oscar **_Chiamami col tuo nome_** di Luca Guadagnino. La nascita di un festival di cinema non poteva capitare in un momento più propizio.

È noto il legame della città con registi e produttori come Luca Guadagnino, Marco Tullio Giordana, Mirko Locatelli e Pietro Valsecchi, solo per citarne alcuni, e forse non è un caso che molti, originari di questi luoghi o che vi hanno messo radice, abbiano scelto di occuparsi proprio di cinema. La bellezza silenziosa dei palazzi nobiliari e della campagna circostante evoca, a ben vedere, la magia della settima arte nel suo compiersi. L’immaginazione si fa corpo, dalla nebbia alla luce di questa terra vigorosa, dal buio della camera oscura a una festa del Cinema.<img decoding="async" loading="lazy" class=" wp-image-8536 alignright" src="https://progressonline.it/wp-content/uploads/2018/05/crema-300x132.jpg" alt="" width="424" height="188" />

**Cr****ema Film Festival** si propone come un evento di respiro internazionale capace di attrarre personaggi illustri e di fornire un’offerta culturale e d’intrattenimento nuova per i cremaschi e per i turisti e consolidare lo stretto rapporto di Crema con il mondo del cinema.

La manifestazione consiste in una rassegna cinematografica non competitiva, arricchita da eventi collaterali organizzati nei cortili dei palazzi storici e nei luoghi più significativi della città.

**Una settimana di grandi film**, **in lingua originale**, proiettati nell’affascinante atmosfera di Piazza Duomo, alla presenza degli ospiti attesi.

La giornata di **sabato 30 giugno** sarà interamente dedicata a _Chiamami col tuo nome_. P_er l’occasione Pi_azza Duomo si trasformerà in un salotto cittadino per accogliere la proiezione e l’incontro con l’attrice **Esther Garrel (protagonista nell&#8217;ultimo film di Luca Guadagnino &#8220;Chiamami col tuo nome&#8221;).**

**Crema Film Festival** 

**I Edizione** 

**Crema – 26 giugno | 1 luglio 2018**