---
id: 7234
title: Un viaggio al Polo Nord? Un&#8217;azienda svedese lo offre a 20 persone
author: Redazione
type: "post"
guid: http://progressonline.it/?p=7234
url: "/?p=7234"
colormag_page_layout:
- default_layout
categories: "['VIAGGI']"
tags: "['viaggio gratis polo nord', 'Viaggio Polo Nord']"
---

![](https://progressonline.it/wp-content/uploads/2017/11/2016-11-22_58343f0aeac3b_05-fjallraven-polar-300x162.jpg)Tempo di Natale, di neve, freddo e… regali. Se volete tentare la fortuna per “concedervi” un viaggio particolare potete provare a candidarvi come una delle 20 persone che, nel prossimo aprile, **godranno di un viaggio gratis al Polo Nord**. Un’azienda svedese infatti, la **Polar Fjallraven**, ha aperto una sorta di concorso che concederà ai 20 fortunati di poter visitare il Circolo Polare Artico totalmente a costo zero. Sarà la stessa promotrice dell’evento a sostenere tutte le spese del caso, e chiunque da qualsiasi parte del mondo potrà inoltrare la propria candidatura. Ovviamente i costi che la Polar Fjallraven si sobbarcherà saranno quelli strettamente legati al viaggio che partirà dalla città di Signaldalen (centro a nord della Norvegia) per raggiungere il Polo Nord.

Vi chiederete per quale motivo un’azienda debba offrire a 20 persone un viaggio al Circolo Polare Artico. La risposta è semplice; l’**obiettivo infatti è quello di promuovere i viaggi nella zona**, su cui l’azienda è specializzata. Se avete voglia di un viaggio decisamente particolare, sicuramente lontano dal trambusto delle città, potete candidarvi entro il 14 dicembre nell’[apposita sezione del sito](https://polar.fjallraven.com/apply-for-polar/apply-now/) dell’azienda.