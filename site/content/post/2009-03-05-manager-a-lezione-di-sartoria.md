---
title: Manager a lezione di sartoria
author: Redazione
type: post
date: 2009-03-04T23:00:00+00:00
url: /?p=2216
post_views_count:
  - 20
  - 20
categories:
  - CULTURA E SPETTACOLO

---
<p style="text&#45;align: justify; ">
  <font face="Tahoma, sans&#45;serif"><font size="2">Sono quattro le domande che un uomo d&rsquo;affari deve farsi per essere impeccabile ad un appuntamento di lavoro: chi dobbiamo incontrare, a che ora, perch&eacute;, cosa vogliamo ottenere. La scelta dell&rsquo;abito giusto non &egrave; solo una questione di buon gusto e il salotto di un sarto, qualche volta, pu&ograve; somigliare a quello di uno psicologo.</font></font>
</p>

<p align="justify" style="margin&#45;bottom: 0cm">
  <font face="Tahoma, sans&#45;serif"><font size="2">Lo sa bene il maestro Pino Peluso, sarto napoletano da quattro generazioni, che ci racconta cosa fare prima di vestire un uomo d&rsquo;affari in procinto di un importante incontro di lavoro. &ldquo;Il sarto studia in modo matematico e geometrico la postura del corpo e la personalit&agrave;, coglie le intenzioni, non sottovaluta le fragilit&agrave; di un business man e sa trovare il vestito che risponde alle sue intenzioni. L&rsquo;abito fa il monaco e va scelto in funzione al messaggio che si vuole dare. Non si deve mai offendere o sfidare la persona che incontriamo ostentando uno stile poco appropriato. Pu&ograve; essere inadeguato anche esaltare la propria forma fisica. &ndash; spiega Peluso &#45; Se per esempio andassi vestito in doppio petto dall&rsquo;uomo di potere che per antonomasia veste in quello stile, sarei ridicolo. Solo chi non ha rivali ed &egrave; il numero uno pu&ograve; permettersi il taglio e le fantasie che preferisce. Anche chi &egrave; giovane pu&ograve; osare di pi&ugrave; nei colori e nelle fantasie. Ma non dimenticando mai la regola della sobriet&agrave;&rdquo;.</font></font>
</p>

<p align="justify" style="margin&#45;bottom: 0cm">
  &nbsp;
</p>

<p align="justify" style="margin&#45;bottom: 0cm">
  <font face="Tahoma, sans&#45;serif"><font size="2">Una soluzione per andare sul sicuro c&rsquo;&egrave;. Per Pino Peluso il classico non tramonta mai e ci mette al riparo da possibili errori. L&rsquo;abito che non sbaglia ha un taglio pulito, colori sobri, camicia bianca, cravatta a fondo unito o con micro fantasia. Orologio abbinato a scarpe e cintura e per un tocco di freschezza gemelli di cordoncino annodato alla cravatta. Cappotto scuro tre quarti in cashmere e lana. L&rsquo;abito &egrave; sempre il punto da cui partire per ogni abbinamento. Se &egrave; a tinta unita, il cappotto pu&ograve; avere qualche leggera fantasia. Ma per esempio un Principe di Galles con un cappotto spigato sarebbe improponibile. </font></font>
</p>

<p align="justify" style="margin&#45;bottom: 0cm">
  <font face="Tahoma, sans&#45;serif"><font size="2">Anche stagione e orario sono elementi che condizionano il nostro look. &ldquo;La giornata per un uomo d&rsquo;affari si divide in due fasce. &ndash; continua Pino Peluso &ndash; Al mattino, in inverno, vanno bene colori medi sulle tonalit&agrave; del grigio e del marrone. Non &egrave; necessario un abito scuro. Ma gi&agrave; dal pomeriggio, nei mesi invernali, vanno indossati colori scuri. Sempre. In serata anche un rigato molto sobrio dona eleganza. L&rsquo;estate lascia qualche libert&agrave; in pi&ugrave;. Ma mai esagerare. D&rsquo;estate la priorit&agrave; sono i tessuti finissimi e leggeri e la mattina si pu&ograve; spaziare con cotoni e tessuti in lino misto. Ma attenzione a non eccedere&rdquo;.</font></font>
</p>

<p align="justify" style="margin&#45;bottom: 0cm">
  &nbsp;
</p>

<p align="justify" style="margin&#45;bottom: 0cm">
  <font face="Tahoma, sans&#45;serif"><font size="2"><strong>C.S.</strong></font></font>
</p>

<p align="justify" style="margin&#45;bottom: 0cm">
  &nbsp;
</p>

<p align="justify" style="margin&#45;bottom: 0cm">
  <strong><font size="2"><a href="https://www.pinopelusosartoria.it/">www.pinopelusosartoria.it</a> </font></strong>
</p>