---
id: 10296
title: Capodanno a Amsterdam con un tocco giapponese
author: Redazione
type: "post"
guid: http://progressonline.it/?p=10296
url: "/?p=10296"
colormag_page_layout:
- default_layout
categories: "['VIAGGI']"
tags: "['amsterdam', 'cucina giapponese']"
---

![](https://progressonline.it/wp-content/uploads/2018/12/Hotel-Okura-Amsterdam-View-WEB.jpg)L’Hotel Okura vanta ben **4 stelle Michelin nei suoi tre ristoranti gourmet**. Si può scegliere tra la cucina raffinatissima del **Ciel Bleu** all’ultimo piano (2 stelle Michelin); la divertente situazione di uno **chef che cucina davanti a voi sulla piastr**a i cibi che avrete scelto al **Ristorante Teppanyaki Sazanka** (1 stella Michelin), o la scoperta dell’autentica **haute cuisine giapponese kaiseki** al **Ristorante Yamazato** (1 stella Michelin). Alternativamente si possono gustare deliziosi piatti di ispirazione internazionale al **Ristorante Serre** (Bib Gourmand Michelin).

L**’esperienza veramente eccezional**e è rappresentata dal **Ristorante Ciel Bleu ubicato al 23mo piano che vanta 2 stelle Michelin**, il cui chef Onno Kokmeijer è stato appena eletto **Chef of the Year** dall’edizione olandese della Guida Gault&amp;Millau. Al Twenty Third Bar si può bere **un aperitivo prima di cena o brindare con un bicchiere di champagne** dalle 22 alle 2 del mattino godendo della **vista spettacolare dei fuochi artificiali** che illuminano il cielo di Amsterdam. Lo champagne è accompagnato dai **dolci olandesi tipici di Capodanno:** appelflappen (fazzoletti di pasta sfoglia ripieni di mele) e oliebollen (bomboloni fritti farciti di uvetta e ribes).

Curiosi di conoscere qualche **celebrazione giapponese dell’Anno Nuovo**? I dolci tradizionali per questa occasione speciale sono i **“mochi”**, tortine di riso glutinoso tritato e pestato ad ottenere una pasta bianca, morbida ed “appiccicosa”. Nel pomeriggio del primo gennaio gli ospiti dell’albergo potranno sperimentare la **“cerimonia dei dolcetti di riso di buon augurio”**, che verranno **fatti davanti a loro secondo l’antica ricetta**, oggi riservata alle cerimonie importanti e alle grandi occasioni, ed offerti in vari gusti.

L’**Hotel Okura di Amsterdam (5 stelle)** dispone di 300 camere in stile contemporaneo e servizi di alta qualità ed è situato **vicino al quartiere dei musei**, a poca distanza dalle attrazioni turistiche della città. La **Spa** dell’Hotel Okura Amsterdam permette di apprezzare appieno il significato del suo nome: **la parola giapponese Nagomi, che significa relax**.

La catena giapponese Okura ha un unico hotel in Europa proprio ad Amsterdam. **I Paesi Bassi hanno una lunga tradizione di stretti rapporti con il Giappone**: la Compagnia Olandese delle Indie Orientali, fondata nel 1602, grazie al commercio con l’Asia diventò la più grande impresa commerciale del XVII secolo. A partire dal 1640 detenne **il monopolio del commercio con il Giappone**. Nei secoli XVII e XVIII gli olandesi erano la nazione europea economicamente **più ricca e più avanzata scientificamente**. Infatti nel 1609 fu fondata la Borsa di Amsterdam, ben un secolo prima della sua omologa inglese. Fino al 1854 gli olandesi furono **l’unica finestra del Giappone sul mondo occidentale** e vi introdussero le conoscenze scientifiche che avevano portato alla rivoluzione industriale in Occidente.

***Hotel Okura Amsterdam***

***Ferdinand Bolstraat 333***

***1072 LH Amsterdam***

***Tel. +31.20.6787111 – e-mail info@okura.nl***