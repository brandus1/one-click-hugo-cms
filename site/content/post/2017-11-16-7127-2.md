---
id: 7127
title: 'Parco della Musica: presentata la stagione 2018. Bob Dylan in concerto ad
  aprile'
author: Redazione
type: "post"
guid: http://progressonline.it/?p=7127
url: "/?p=7127"
colormag_page_layout:
- default_layout
categories: "['CULTURA E SPETTACOLO']"
tags: "['Anastacia Roma', 'Bob Dylan Roma', 'concerti roma', 'Concerti Roma 2018', 'Levante concerto Roma', 'Levante Roma', 'Parco della Musica concerti']"
---

![](https://progressonline.it/wp-content/uploads/2017/11/parco-della-musica-300x200.jpg)Il nuovo anno è alle porte e a Roma si guarda con fiducia a quella che sarà la stagione musicale del 2018. **E’ stato presentato il programma dei concerti che terranno luogo all’Auditorium Parco della Musica**: nei prossimi mesi sono in arrivo grandi nomi sia internazionali che italiani che saranno tra i protagonisti della sedicesima stagione della location.

![](https://progressonline.it/wp-content/uploads/2017/11/640px-Anastacia_12_Luglio-300x169.jpg)Da **Bob Dylan**, che sarà sul palco il 3,4 e 5 aprile, ad **Anastacia** (7 maggio), passando per Marcus Miller (23 marzo) e Brad Mehldau (17 febbraio e 12 maggio): questi sono solamente alcuni degli artisti di fama mondiale che nei prossimi mesi riempiranno di pubblico e canzoni il **Parco della Musica**.

Si riparte dal record di incassi (9.702.260 euro) e di spettatori paganti (287.109) dello scorso anno: la sedicesima stagione dovrà essere quella della conferma, e magari della crescita, dei grandi numeri del 2016. Si esibiranno sul palco non solo star internazionali ma anche artisti italiani: sarà una fine di 2017 ed un 2018 ricco di musica con le performance di Fiorella **Mannoia**, Paola Turci, **Levante** e tanti altri. In attesa dei concerti della nuova stagione l’anno in corso verrà prima salutato in grande stile, con un concerto a Natale di **Consoli-Gazzè-Silvestri** in trio.

Per ulteriori info visitate il [sito ufficiale ](https://www.auditorium.com/it/)dell’Auditorium Parco della Musica