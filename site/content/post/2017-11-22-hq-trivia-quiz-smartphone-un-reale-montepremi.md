---
id: 7168
title: Hq Trivia, ecco il quiz per smartphone con un reale montepremi
author: Redazione
type: "post"
guid: http://progressonline.it/?p=7168
url: "/?p=7168"
colormag_page_layout:
- default_layout
categories: "['DAL WEB']"
tags: "['app di quiz', 'app quiz', 'Hq Trivia', 'Trivia app', 'Trivia quiz', 'Trivia smartphone']"
---

![](https://progressonline.it/wp-content/uploads/2017/11/hq-trivia-app-1-300x169.png)**Si chiama Hq Trivia** e, in particolar modo negli States, ha già conquistato i possessori di devices iOS. Il nuovo gioco, ideato e creato dai padri di Vine, sta spopolando all’interno dell’App Store e ben presto sbarcherà anche sul Play Store. **Rus Yusupov** e **Colin Kroll** attraverso la loro Intermedia Labs avevano creato nel 2013 l’app di creazione e condivisione di brevi video Vine, un programmino che possiamo considerare l’antecedente delle attuali Instagram Stories.  
Vine è stata chiusa lo scorso anno da Twitter ma i due non hanno gettato la spugna, creando un’altra applicazione che promette grande partecipazione tra gli utenti. **Hq Trivia è un gioco a quiz al quale si può partecipare quotidianamente ad orari prestabiliti**: durante la settimana una notifica avviserà del suo inizio alle ore 21:00, nel weekend previsti invece due appuntamenti con l’aggiunta dell’orario delle 15:00.

Questi sono attualmente le ore riferite alla costa est statunitense, ma è prevedibile che appena il gioco si diffonderà anche in Europa ci ![](https://progressonline.it/wp-content/uploads/2017/11/104853919-GettyImages-461597293.530x298-300x169.jpg)sarà anche un conseguente adattamento al fuso locale. **Ma come funziona Hq Trivia?** 12 domande alle quali rispondere correttamente, nessun margine di errore (al primo sbaglio si viene eliminati), con un vero e proprio presentatore che ci pone i quesiti. Tutti coloro che si collegano si sfideranno contemporaneamente rispondendo ai quesiti posti in diretta dal comico americano **Scott Rogowsky:** 10 secondi per dare la risposta, senza possibilità di barare. **Le domande infatti sono veramente difficili** e risulta molto complicato riuscire in 10 secondi a trovare le soluzioni su Google.

Il fatto curioso è che **chi riuscirà ad arrivare al termine del quiz vincerà un vero montepremi**, diviso tra tutti coloro che avranno risposto a tutte le domande. Il premio si incassa via PayPal una volta superata la soglia dei 20 dollari. Decine di migliaia di utenti da tutto il mondo si stanno cimentando con le domande di Hq Trivia, con una sempre crescente partecipazione che arriverà a coinvolgere milioni di appassionati di quiz.