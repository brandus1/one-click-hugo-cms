---
id: 3791
title: Lotus Engineering &#8211; come alleggerire le future automobili
author: Redazione
type: "post"
guid: http://progressonline.it/2011/03/08/lotus-engineering-come-alleggerire-le-future-automobili/
url: "/?p=3791"
post_views_count:
- '11'
- '11'
categories: "['AUTO']"
---

<div>Lotus Engineering ha condotto uno studio per sviluppare una strategia che consente di ridurre il peso delle automobili prodotte in grande serie. Tale studio, diffuso dall’International Council on Clean Transportation, si è concentrato sull’utilizzo di materiali leggeri e sull’efficienza progettuale e ha evidenziato la possibilità di realizzare importanti riduzioni di peso. Secondo lo studio condotta da Lotus Engineering prendendo come riferimento un crossover come Toyota Venza, un alleggerimento del 38% (organi meccanici esclusi) può essere ottenuto aumentando di appena il 3% la spesa prevista per le componenti ed utilizzando le tecniche e le tecnologie che si previde saranno introdotte entro il 2020 per i programmi di produzione. L’architettura dei veicoli del 2020 utilizza una combinazione di materiali più robusti e leggeri, un’elevata combinazione di componenti e moderni metodi di assemblaggio. </div><div> </div><div>Secondo il Dipartimento Statunitense per l’Energia, un alleggerimento del 33% (organi meccani compresi) permetterebbe di ridurre del 23% i consumi delle automobili. Ciò vuol dire che i maggiori costruttori di automobili potrebbero essere portati a seguire la filosofia progettuale Lotus, tradizionalmente imperniata sulla ricerca di migliori prestazioni complessive attraverso la riduzione del peso delle automobili. </div><div>"I veicoli più leggeri sono più puliti ed efficienti" sostiene Robert Hentschel, direttore di Lotus Engineering. "Questa idea, che è sempre stata al centro dell’approccio Lotus alla produzione automobilistica, è oggi più che mai attuale. Piattaforme leggere e prestazioni efficienti sono due nostre speciali competenze. Sono quindi molto soddisfatto di vedere portato a termine questo studio, condotto in collaborazione del National Highway Traffic Administration e dell’Agenzia Statunitense per la Salvaguardia dell’Ambiente, che mira a dare indicazioni su future riduzioni delle emissioni di CO2. Siamo conviti che questo approccio sarà condiviso dall’industria automobilistica". </div><div> </div><div>[**www.grouplotus.com**](https://www.grouplotus.com)</div><div> </div>