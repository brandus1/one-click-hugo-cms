---
id: 2975
title: 'Le ali sotto ai piedi: il libro di Cremonini'
author: Redazione
type: "post"
guid: http://progressonline.it/2009/06/11/le-ali-sotto-ai-piedi-il-libro-di-cremonini/
url: "/?p=2975"
post_views_count:
- '10'
- '10'
categories: "['CULTURA E SPETTACOLO']"
---

<font face="Tahoma, sans-serif"><font size="2"><span>Continua il tour per il lancio del libro “Le ali sotto ai piedi” di Cesare Cremonini. Il cantautore bolognese ha incontrato il suo pubblico alla Fnac di Roma. A dieci anni dal grande successo di “50 special”, Cesare racconta nel libro la sua passione per la musica e la sua voglia di realizzare il sogno di diventare un cantante. </span></font></font>

<font face="Tahoma, sans-serif"><font size="2"><span>Protagonisti indiscussi del romanzo sono lo stesso Cesare Cremonini e la musica, sua compagna di viaggio sin dai tempi dell’infanzia. Un’avventura iniziata davanti al pianoforte - «capace di donare dei sentimenti prima che la vita possa proporteli» - e che si è trasformata in passione grazie ad esperienze comuni a molti giovani, come le lezioni di musica, la band del liceo e le fughe da scuola in giro per Bologna alla ricerca di un produttore. </span></font></font>

<font face="Tahoma, sans-serif"><font size="2"><span>Edito da Rizzoli nella collana 24/7, il romanzo autobiografico si compone di dieci capitoli che raccontano altrettanti episodi cruciali e fortunati, dall’incontro con </span><span>la musica dei Queen e con il leader Freddy Mercury, idolo musicale di Cesare, a quello con Suor Ignazia che gli ha fatto scoprire la musica e il pianoforte. Ultimo, ma non meno importante, quello con Walter Mameli, il produttore di “50 Special”, il travolgente successo dell’estate del 1999. Scritto in ottanta giorni per immagini e visioni, il libro racconta con uno stile chiaro la semplicità e l’importanza delle esperienze quotidiane di un adolescente che non ha rinunciato al suo sogno di scrivere ed interpretare canzoni. </span></font></font>

<font face="Tahoma, sans-serif"><font size="2"><span>Ed è proprio questo uno dei momenti più intensi del racconto di Cesare, quando ci parla della canzone come un atto fulmineo, un flusso emozionale che proviene dall’incontro con l’altro, un qualcosa che nasce per merito </span><span>«</span><span>delle emozioni che provi quando incontri qualcuno</span><span>»</span><span>. Un romanzo in cui è centrale l’idea che i sogni si possano realizzare e che, nel raggiungerli, l’importante sia godersi il viaggio. </span></font></font>

<font face="Tahoma, sans-serif"><font size="2">Un libro che potrebbe avere un seguito in cui Cesare continuerà a raccontare la sua vita di artista e chissà che non lo abbia anche sul grande schermo.</font></font>

<font face="Tahoma, sans-serif"><font size="2"><span>**Arianna Addari** </span></font></font>

Le ali sotto i piedi

Autore: Cesare Cremonini

Editore: Rizzoli

[**https://rizzoli.rcslibri.corriere.it**](https://rizzoli.rcslibri.corriere.it)