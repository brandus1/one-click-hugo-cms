---
id: 9850
title: "Si apre il sipario sul Romics: nella Capitale \xE8 fumetto-mania"
author: Redazione
type: "post"
guid: http://progressonline.it/?p=9850
url: "/?p=9850"
colormag_page_layout:
- default_layout
categories: "['DAL WEB']"
tags: "['eventi Romics', 'fumetto', 'ospiti Romics', 'premiati Romics', 'Romics', 'Romics date', 'Romics Roma']"
---

![](https://progressonline.it/wp-content/uploads/2018/10/77080_ppl-300x168.jpg)Dal 4 al 7 ottobre l’imperdibile mondo di **Romics** celebrerà i *Romics d’Oro 2018*: **Marco Gervasio**, storico autore Disney, all’opera sui celebri Fantomius e Papertotti, e sulle indimenticabili storie di Topolino; **Charlotte Gastaut**, un talento d’eccezione tra moda e illustrazione, che si muove con disinvoltura tra mondi creativi diversi e **Chris Warner**, sceneggiatore, disegnatore ed editor, che ha sceneggiato e disegnato diverse storie tra cui Predator, Terminator, Black Cross e Barb Wire.

Grandi maestri del fumetto, illustrazione e animazione internazionale si alterneranno sul palco di **Romics** per raccontare la loro straordinaria carriera artistica e per illustrare le basi tecniche e teoriche delle loro creazioni. Visitando i numerosissimi stand all’interno dei padiglioni della Fiera, si potranno trovare tutte le novità editoriali. Fumetto in diretta, workshop, tavole rotonde per incontrare i grandi protagonisti del fumetto italiano ed internazionale.  
Romics è il grande appuntamento per il pubblico sui linguaggi dell’immaginario, universalmente riconosciuti come media e contenuti generatori di cultura, capaci di veicolare messaggi e smuovere coscienze, grazie alla straordinaria forza evocativa (e poetica) delle immagini, delle parole e della letteratura disegnata. Questo mondo è una parte vitale dell’industria culturale dell’intrattenimento, uno spaccato del mercato dove anche l’Italia recita un ruolo da protagonista sia nei contenuti che negli interpreti.![](https://progressonline.it/wp-content/uploads/2018/10/Romics-300x200.jpg)

Per questa capacità di essere un trait d’union e un luogo d’incontro di generi e tendenze diversificate e tra le generazioni, **Romics** è riconosciuta dalle istituzioni e dall’industria del settore come un uno spazio privilegiato. Continuano le collaborazioni istituzionali instaurate con il Ministero dei Beni e delle Attività Culturali in tema da un lato di promozione del libro e della lettura e dall’altro di sviluppo e diffusione del cinema italiano e dell’industria cinematografica nazionale, con il Ministero dell’Istruzione, dell’Università e della Ricerca sui linguaggi dell’immaginario come supporto alla didattica e all’espressione della creatività degli studenti e con la collaborazione della Regione Lazio in tema di industrie culturali creative.

**Grandi maestri** del fumetto, illustrazione e animazione internazionale si alterneranno sui palchi di Romics per raccontare la loro straordinaria carriera artistica e per illustrare le basi tecniche e teoriche delle loro creazioni. Fumetto in diretta, workshop, tavole rotonde per incontrare i grandi protagonisti del fumetto italiano ed internazionale. **L’area entertainment**, nei padiglioni di Romics, vedrà inoltre protagonisti i giochi più amati e il cinema Fantasy. Numerose associazioni ludiche provenienti da tutta Italia offriranno tanto divertimento con parate a tema, nonché offrendo la possibilità di partecipare a giochi di ruolo (tra cui l’”Alien War”, ispirato ai successi cinematografici Alien e Predator, grandi protagonisti di questa edizione). A condurre lo spettatore nel viaggio attraverso realtà alternative sono associazioni ludiche e fan club provenienti da tutta Italia. Scenari gotici, medievali, fantasy e post-apocalittici accendono a Romics il gioco di Ruolo e la rievocazione storica fa rivivere grandi e tragiche battaglie del passato.

[www.romics.it](https://www.romics.it)