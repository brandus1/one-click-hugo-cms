---
id: 8173
title: Roberta Lanfranchi conduce la notte degli Oscar di Italia Travel Awards 2018
author: Redazione
type: "post"
guid: http://progressonline.it/?p=8173
url: "/?p=8173"
colormag_page_layout:
- default_layout
categories: "['VIAGGI']"
tags: "['Italia Travel Awards', 'Italia Travel Awards 2018', 'Roberta Lanfranchi', 'turismo Italia']"
---

![](https://progressonline.it/wp-content/uploads/2018/03/roberta_lanfranchi0-200x300.jpg)A chi le chiede **come ha reagito alla notizia della sua conferma alla conduzione degli Italia Travel Awards 2018 Roberta** non nasconde tutto il suo entusiasmo: “*Wow! Sono orgogliosa di essere in questa splendida squadra anche quest’anno, ormai mi sento parte integrante di questo meraviglioso progetto. Come viaggiatrice e fruitrice del viaggio apprezzo lo spirito e l’importanza della manifestazione. È una Serata emozionante con tanto spettacolo in una cornice unica. È sempre sorprendente vedere come anche grandi aziende del settore quando salgono sul palco si emozionino oltre ogni aspettativa*.”

In merito alla novità dell’introduzione quest’anno del **Premio al Turismo Accessibile inoltre Roberta aggiunge**: *“Il nuovo premio al turismo accessibile è un importante segnale e denota una grande sensibilità all’argomento. I disabili oggi sono tanti e sempre in aumento ed è importante che l’emozione del viaggio, del sogno, della scoperta possa essere accessibile anche per loro affinché si possano abbattere le barriere fisiche per poi abbattere anche quelle culturali.”![](https://progressonline.it/wp-content/uploads/2018/03/Italia-Travel-Awards-1-300x200.jpg)*

E conclude: *L’evento degli Italia Travel Awards è stato per me l’occasione di mettere insieme la mia professione e una mia grande passione, con grande gioia torno a presentarli anche quest’anno, fidatevi, sarà un grande show!”*  
**Robetta Lanfranchi è un’artista poliedrica**, ha iniziato la sua carriera come ballerina partecipando a numerose trasmissioni televisive sia sulla Rai che su Mediaset (Buona Domenica, Striscia la notizia, Paperissima Sprint), **ha condotto programmi di prima serata e daytime, (Rai, Mediaset e La7),** è stata protagonista dei musical di maggiore successo degli ultimi anni e dal 2013 si è avvicinata al mondo della radio fino a diventare una conduttrice radiofonica di RDS dal 2014. Nella sua carriera è stata anche doppiatrice di personaggi di film di animazione vincendo nel 2006 il premio “Leggio d’oro voce cartoon”.

Nel frattempo continua **la seconda fase delle votazioni online che si concluderà il 30 marzo** e che porterà i prescelti alla vittoria dei tanto ambiti Oscar del turismo italiano 2018.

Per tutta la durata delle votazioni il pubblico verrà aggiornato mensilmente dal magazine ufficiale dell’iniziativa, **ITAMAGz.**