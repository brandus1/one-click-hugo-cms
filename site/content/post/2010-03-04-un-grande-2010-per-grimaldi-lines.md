---
id: 3473
title: Un grande 2010 per Grimaldi Lines
author: Redazione
type: "post"
guid: http://progressonline.it/2010/03/04/un-grande-2010-per-grimaldi-lines/
url: "/?p=3473"
post_views_count:
- '20'
- '20'
categories: "['VIAGGI']"
---

La politica tariffaria di Grimaldi Lines, quest’anno ancor più degli anni scorsi, è fondata sul concetto di low cost. Si parte da un prezzo bassissimo di solo passaggio nave per poi andare ad aggiungere tutti i servizi, componendo il prezzo finale, come il passeggero desidera.

Questa politica sostiene una sorta di diritto al viaggio anche da parte di chi, per scelta o per esigenza, desidera risparmiare il più possibile, fino ad arrivare a chi, invece, è disposto ad investire di più per assicurarsi il maggior comfort possibile. In sostanza, una formula che si potrebbe riassumere in un “paghi quello che consumi”, concetto davvero innovativo per un’azienda che offre servizi di trasporto marittimo.

Una formula possibile solo grazie all’elevato standard della flotta Grimaldi Lines, composta da navi all’avanguardia, confortevoli, veloci e sicure come le Cruise Roma e Barcelona, impiegate sui collegamenti con la Sardegna e la Spagna (Barcellona). Traghetti con standard crocieristici in grado di trasportare fino a 2300 passeggeri in un clima che rende il viaggio un’emozionante traversata grazie alla qualità e quantità dei servizi offerti per cui, anche senza cabina, il viaggio trascorre in totale relax. Le Cruise permettono di iniziare la vacanza non appena a bordo grazie agli spazi di cui dispongono tra cui: Solarium con piscina, bar e fast food, dove potersi sdraiare al sole magari sorseggiando un fresco drink; Smaila’s Club, location perfetta per l’intrattenimento pomeridiano e serale; Discoteca coperta da una cupola di cristallo dove potersi scatenare fino all’alba sotto un cielo stellato; Centro benessere con palestra, sauna, bagno turco, per tenersi in forma e rilassarsi in modo da potere iniziare la vacanza nel migliore dei modi; Casinò per gli amanti del gioco, con tavoli live di roulette e black jack, slot machine e videogiochi, roulette e poker elettronico; Sala Congressi da 300 posti dove potere organizzare meeting e corsi di ogni genere grazie a tre maxi schermi, una regia audio-video, la possibilità di avere traduzione simultanea, e tavolo rialzato per i relatori. E ancora due negozi di bordo dove potere acquistare beni di prima necessità, gadget Grimaldi, souvenir e altri articoli da regalo. Un servizio di ristorazione garantito dall’efficiente self-service o dal raffinato Ristorante à la Carte, panoramico come una terrazza sul mare.

Il 2010 inizia per Grimaldi Lines con una serie di nuovi accordi con i più grandi network e tour operator nazionali ed internazionali, ed investimenti nell’attività di promozione ed incentivazione tra le agenzie di viaggio partner.

La compagnia di navigazione riconosce il grande apporto dell’intermediazione nella sua crescita, che è stata del 23% dal 2008 al 2009.

Il trend positivo è legato maggiormente alle nuove linee: la novità stuzzica, quindi, è più facile affermarla. Investire nella fidelizzazione e lavorare sul prodotto maturo sono quindi alcune tra le finalità della compagnia.

Si avverte dunque la necessità di impostare un’attività commerciale sempre più mirata e capillare. Grimaldi Lines ha individuato tra gli obiettivi primari quello di instaurare rapporti preferenziali con le realtà forti che credono nel prodotto e quindi seguono le iniziative della compagnia, condividendo anche la politica di vendita.

Questo importante piano di azione verrà presentato anche a BIT 2010, la kermesse milanese del turismo più importante d’ Italia.

La presenza a BIT è considerata fondamentale per consolidare i rapporti con il trade e ribadire la propria forte presenza sul mercato, in occasione della fiera italiana, apripista delle attività che si svolgeranno durante tutto l’anno.

Questo perché in Grimaldi la fiera non è una semplice vetrina ma piuttosto un momento di incontro e di scambio con operatori, esperti del settore e pubblico.

E proprio per ribadire l’attenzione verso i propri partners, Grimaldi Lines, in occasione della BIT, venerdì 19 febbraio 2010 premierà con una targa ed un viaggio in suite a/r per 2 persone con destinazione Barcellona il miglior Network con la sua migliore agenzia e l’Agenzia Partner Grimaldi che nel corso del 2009 hanno registrato le migliori performances.

Infine, Grimaldi Lines è fiera di ricordare il grande successo ottenuto con l’organizzazione di eventi speciali con la formula hotel on board: minicrociere dal sabato al martedì con attività ad hoc da svolgere durante la navigazione: meeting, convegni, mostre, giochi di ruolo, tornei di carte e texas hold’em, performance teatrali e musicali, e molto altro ancora. Un business, questo degli eventi a bordo, cu cui intende puntare anche nella stagione 2010.

[www.grimaldi-lines.com](https://www.grimaldi-lines.com)

**a cura della redazione**