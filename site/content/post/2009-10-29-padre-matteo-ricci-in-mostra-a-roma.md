---
title: Padre Matteo Ricci in mostra a Roma
author: Redazione
type: post
date: 2009-10-28T23:00:00+00:00
url: /?p=3026
post_views_count:
  - 13
  - 13
categories:
  - CULTURA E SPETTACOLO

---
&ldquo;Ai crinali della storia. Padre Matteo Ricci fra Roma e Pechino&rdquo;. Questo il titolo della mostra che, a partire dal 30 ottobre, sar&agrave; ospitata in Vaticano, nel Braccio di Carlo Magno.  
L&#8217;obiettivo &egrave; di rievocare la figura e l&rsquo;opera del gesuita italiano che per primo port&ograve; il Vangelo nell&rsquo;Impero Celeste a cavallo il XVI e il XVII.

&nbsp;

La Mostra &egrave; suddivisa in cinque sezioni: La Compagnia di Ges&ugrave; e Padre Matteo Ricci. Ritratti e documenti; La Roma di Matteo Ricci; Matteo Ricci e la Cina; L&rsquo;opera scientifica e geografica; e L&rsquo;eredit&agrave;/inculturazione.  
In esposizione figurano opere conservate nel Museo Missionario Etnologico Vaticano e nel Museo Nazionale di Arte Orientale oltre a reperti provenienti da altri musei e istituzioni scientifiche.  
L&rsquo;esposizione &egrave; curata dal Comitato promotore delle celebrazioni centenarie di padre Ricci, in collaborazione con i Musei Vaticani, la Curia Generalizia della Compagnia di Ges&ugrave; e la Pontificia Universit&agrave; Gregoriana.  
&nbsp;

&nbsp;

Nato a Macerata il 6 ottobre 1552, a diciotto anni entr&ograve; nella Compagnia di Ges&ugrave; a Roma, maturando ben presto un&rsquo;autentica vocazione missionaria. Il suo ingresso in Cina avvenne il 10 settembre 1583. Ben accolto dall&rsquo;imperatore Wanli della dinastia Ming, padre Ricci fu elevato al rango di Mandarino, ricevuto alla corte del Celeste Impero, ospitato da alti funzionari civili e militari. &ldquo;Farsi cinese con i cinesi&rdquo;: questo l&rsquo;innovativo metodo di evangelizzazione di padre Ricci, che seppe adattarsi agli usi e tradizioni locali in modo da essere pi&ugrave; vicino a coloro ai quali annunciava il Vangelo.  
Oltre ad insegnare in lingua cinese numerose discipline scientifiche ed umanistiche, portando in Cina la matematica e la geometria dell&rsquo;Occidente, i grandi apporti del Rinascimento nel campo della geografia, della cartografia e dell&rsquo;astronomia, e lasciando un gran numero di scritti, contribu&igrave; in modo decisivo alla fondazione della moderna sinologia e alla diffusione della conoscenza dell&rsquo;Occidente in Cina e in tutto l&rsquo;Oriente.  
&ldquo;Li Madou&rdquo;, questo il nome cinese di padre Ricci, si spense a Pechino l&rsquo;11 maggio 1610. In deroga alla tradizione di non consentire l&rsquo;inumazione agli stranieri, l&rsquo;imperatore concesse, per la prima volta nella storia della Cina, un terreno per la sua sepoltura, come estremo tributo alla sua scienza e al suo amore per i cinesi.  
Dopo la sua morte, agli inizi del &#8216;700, la Chiesa condann&ograve; il suo metodo missionario. Solo nel 1939 Pio XII lo ha riabilitato ufficialmente. Ora, a 400 anni dalla scomparsa, prende quota l&rsquo;ipotesi di beatificarlo in tandem con il primo convertito cinese, Xu Guangqui.  
La mostra sar&agrave; aperta fino al 24 gennaio 2010.

**Laura De Santis**

&nbsp;

&nbsp;

[www.bracciodicarlomagno.it][1]

 [1]: https://www.bracciodicarlomagno.it