---
title: Un’ospitalità che sorprende ogni volta
author: Redazione
type: post
date: 2018-06-12T12:43:24+00:00
url: /?p=9190
colormag_page_layout:
  - default_layout
categories:
  - VIAGGI
tags:
  - Anna Gricini
  - hotel italiani
  - hotel Roma
  - Rocco Forte
  - Rocco Forte Hotels

---
_Il gruppo **Rocco Forte Hotels** è una delle realtà alberghiere più famose in Italia, ma non solo. Merito dell’accoglienza personalizzata che le tre strutture italiane riservano ai loro clienti, ma anche della qualità insita in ogni più piccolo dettaglio di questi hotel. Ne abbiamo parlato con **Anna Gricini**, Regional Director of Sales & Marketing Italy._

<img decoding="async" loading="lazy" class="wp-image-9191 alignleft" src="https://progressonline.it/wp-content/uploads/2018/07/CG21854-300x200.jpg" alt="" width="372" height="248" /> 

Nella cornice dell’incantevole Hotel de Russie di Roma abbiamo incontrato **Anna Gricini, Regional Director of Sales & Marketing Italy di Rocco Forte Hotels**. Parlando con lei ci siamo addentrati nella bellezza e nel fascino delle strutture italiane del gruppo partendo proprio dall’**Hotel de Russie di Roma**, passando per l’**Hotel Savoy di Firenze** e arrivando alla new entry di questa importante realtà alberghiera, il **Verdura Resort in Sicilia**. Tutte e tre queste realtà, così diverse tra loro, hanno però in comune un importante elemento: la cura estrema per il cliente, posto al centro di attenzioni personalizzate che lo sorprendono ogni volta e che anticipano ogni sua esigenza. Uno dei fiori all’occhiello di Rocco Forte Hotels, l’importante gruppo leader nell’hotellerie di alto livello, ma di certo non è l’unica sua caratteristica a soddisfare i numerosi ospiti da tutto il mondo, come ci ha spiegato proprio Anna Gricini.

Da  maggio del 2017 le proprietà italiane del gruppo Rocco Forte Hotels sono state centralizzate in relazione alle funzioni di Sales & Marketing. Qual sono i vantaggi di questa centralizzazione e com’è stata strutturata?  
In passato avevamo già concepito un approccio sinergico tra l’Hotel de Russie di Roma e l’Hotel Savoy di Firenze, ma da maggio 2017 abbiamo voluto includere in questa logica anche il Verdura Resort. Questo ci ha permesso di ideare delle esperienze e delle iniziative in continuità tra le diverse strutture, come degli itinerari che includono due o tutti e tre questi hotel valorizzando contemporaneamente i territori dove risiedono. Non solo le città d’arte di Roma e Firenze, quindi, ma anche Sciacca in Sicilia, una regione che sta destando sempre più interesse anche da parte del mercato internazionale.

<img decoding="async" loading="lazy" class="wp-image-9193 alignright" src="https://progressonline.it/wp-content/uploads/2018/07/CG21802-300x200.jpg" alt="" width="408" height="272" /> 

<p style="text-align: left;">
  <strong>Questa nuova organizzazione sul territorio italiano come ha cambiato l’attenzione che avete nell’accogliere il cliente, elemento che è forse uno dei vostri maggiori punti di forza?</strong><br /> Il nostro è ancora un gruppo di alberghi medio-piccolo, e ciò ci avvantaggia molto nel riservare a chi soggiorna da noi un’attenzione personalizzata. Inoltre la tecnologia oggi a nostro supporto ci aiuta a condividere tra noi le preferenze dei nostri clienti, per cui sappiamo già, ad esempio, quali sono i gusti e le abitudini di un ospite che magari sta lasciando Roma e si sta recando in Sicilia. Questo ci aiuta nel sorprendere sempre più i clienti: anticipare le loro esigenze e fargli capire quanta attenzione noi poniamo in ogni dettaglio della loro accoglienza li rende davvero soddisfatti, dà loro quello che cercano.
</p>

**A proposito del Verdura Resort, che tipologia di eventi si presta a ospitare una struttura del genere e perché un privato, un ente o un’azienda dovrebbero sceglierla come location per i loro appuntamenti?  
** Gli spazi del Verdura Resort si prestano davvero a ogni tipologia di evento: da quello più intimo e privato a un’occasione molto più grande, grazie alla capienza del luogo. Abbiamo in passato ospitato lanci di prodotto, presentazioni di modelli di auto, eventi incentive, convention e così via. Stiamo sviluppando molto anche il segmento wedding, anche perché il resort offre una grande intimità: con il mare di fronte ed essendo ubicato abbastanza lontano dai centri abitati circostanti, è perfetto per chi vuole festeggiare e mantenere una privacy totale. Negli anni abbiamo maturato poi un’esperienza tale che ci ha permesso di ottenere un’ottima reputazione: i nostri clienti conoscono benissimo la nostra capacità nel gestire al meglio ogni tipo di evento, e spesso tornano da noi o addirittura ne parlano agli amici che a loro volta si rivolgono presso questa realtà. A tutto ciò si aggiunge inoltre la filosofia culinaria del nostro chef, il noto Fulvio Pierangelini, che supervisiona i nostri ristoranti e che crea dei piatti capaci di donare maggior valore a una tale location. Sono tutti elementi che rendono il Verdura Resort davvero una struttura di alto livello.

<p style="text-align: right;">
  <strong><em>Lucia Mancini</em></strong>
</p>