---
title: "Tutto il fascino dell'India antica e moderna"
author: Redazione
type: post
date: 2016-05-10T11:32:44+00:00
url: /?p=4465
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
post_views_count:
  - 71
  - 72
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
categories:
  - VIAGGI
tags:
  - ayurveda
  - danza
  - India
  - Oriente
  - tradizione
  - turismo
  - Viaggi
  - yoga

---
**L&#8217;India è uno dei Paesi più intricati e densi di umanità**, che vanta una storia e una civiltà nate oltre cinquemila anni fa. Le tradizioni, i monumenti, i riti e le religioni si nutrono del suo passato, dal quale provengono alcune delle **terapie tradizionali più diffuse al mondo**, tecniche millenarie legate alla salute e al benessere che vivono ancora oggi nei suoi mille volti.

_**Sulla via del benessere  
**_  
Tutto ha inizio da una leggenda. Una dea guerriera, **Bhadrakali**, generata dal terzo occhio del dio **Shiva**, dopo aver sconfitto il temibile demone **Darikan**, ricevette dal dio onnipotente il compito di scegliere un luogo sulla terra dove stabilirsi e vegliare sul genere umano. Bhadrakali scelse senza esitazioni il **Kerala**, nella parte meridionale dell&#8217;India, l’unico luogo al mondo dove l&#8217;**Ayurveda** è praticata con assoluta autenticità e dedizione. Un antico sistema olistico, affidabile e validato dal tempo, un metodo naturale per ottenere salute e longevità con trattamenti terapeutici ringiovanenti e specifici per alcuni disturbi, particolarmente conosciuto come ottimo antidoto alla stanchezza fìsica, mentale e spirituale, conseguenza dello stress della società moderna e del suo stile di vita. **L&#8217;Ayurveda è senza alcun dubbio un metodo particolarmente efficace nel ringiovanimento**, nonché un sistema di medicina alternativa basato sulla naturopatia per trattamenti sintomatici e preventivi.

Un&#8217;attenzione al benessere che è al centro anche di un&#8217;altra disciplina ampiamente praticata in India: **lo yoga**. Oltre a essere un complesso sistema filosofico, **lo yoga è, soprattutto, una scienza**, le cui nozioni sono fondate su esperienze, esperimenti e tecniche tramandate da mistici, santi e dai saggi scritti sulla disciplina. Beneficiando della pratica yoga, l&#8217;individuo può esaltare a pieno le proprie qualità umane, trasformandosi in un uomo parte di una più vasta e completa entità. L&#8217;importanza di questa pratica è stata riconosciuta anche dall&#8217;**Assemblea generale delle Nazioni Unite**, che ha stabilito per il **21 giugno la Giornata Internazionale dello Yoga**: 175 Nazioni, comprese Stati Uniti, Canada e Cina, hanno sostenuto l&#8217;iniziativa indiana, facendo registrare il più alto numero di supporters per una simile candidatura. Per l’occasione tutto il mondo si unisce alle celebrazioni con “sessioni collettive” e giganteschi raduni.

_**I colori della musica  
**_  
**In India la musica accompagna tutte le tappe della vita dell&#8217;uomo:** il canto celebra le gesta degli dei, sottolinea le festività, scandisce i ritmi stagionali della natura e porta gioia al lavoro di ogni singolo individuo. Ben lontana dalla nostra tradizione occidentale, anche l&#8217;arte della danza in India ha le sue radici nell&#8217;antichità, come dimostrano sculture e dipinti i cui esempi risalgono a 4000 anni fa. La danza è sempre stata forma di devozione ed espressione di emozioni e sentimenti, nata da pulsioni religiose e basata soprattutto sulla ricca tradizione indù.  
Il **Bhangra** è una forma di musica e danza che ha origine nella regione del Punjab del Pakistan e dell’India, come danza ballata dagli agricoltori per festeggiare l’arrivo della primavera. Un vortice di coreografie ricche di energia, sincronia, colori e divertimento, nato come ballo di gruppo principalmente maschile, ma affiancato anche da una danza analoga femminile, **Gidda**, simile in concetto e ritmi che completa sinergicamente le manifestazioni di giubilo dei contadini, al grido di “Jatta aai Baisakhi”!  
La danza **Kuchipudi**, invece, originaria dell’Andhra Pradesh, in India Meridionale è considerata una danza classica. “Kuchipudi” o “Kuchelapuram” è anche il nome dell’omonimo villaggio sito nel distretto di Krishna che si affaccia sul Golfo del Bengala, dove, da generazioni, i detentori di questa forma d’arte vivono assieme alle loro famiglie. La tecnica della danza Kuchipudi è vivace e scintillante, contraddistinta da una notevole fluidità nel movimento del busto e delle braccia, in contrasto con rapidi e secchi movimenti dei piedi.

Antiche leggende e secolari tradizioni rivivono in questo complesso rituale davvero emozionante: il fruscio degli abiti di seta, il bagliore dei gioielli, il tintinnio dei campanelli alle caviglie, tutto concorrerà a creare un&#8217;atmosfera profondamente toccante.

<a href="https://www.indiatourismmilan.com" target="_blank" rel="noopener">www.indiatourismmilan.com</a>  
<a href="https://www.incredibleindia.org" target="_blank" rel="noopener">www.incredibleindia.org</a>

&nbsp;