---
id: 2963
title: Il Veneto sbarca a New York
author: Redazione
type: "post"
guid: http://progressonline.it/2009/02/17/il-veneto-sbarca-a-new-york/
url: "/?p=2963"
post_views_count:
- '9'
- '9'
categories: "['CULTURA E SPETTACOLO']"
---

<font face="Tahoma, sans-serif"><font size="2">E’ tutto pronto per INNOVeTION VALLEY, il progetto che definisce il Nordest italiano come l’area con la più alta densità di industria creativa per metro quadro al mondo. Il 16 febbraio, infatti, le eccellenze contemporanee del Nordest e in particolare venete saranno protagoniste all’Istituto Italiano di Cultura di New York. </font></font>

<font face="Tahoma, sans-serif"><font size="2">L’evento, promosso e finanziato dalla Regione del Veneto, sarà collegato alle celebrazioni per i 500 anni di Andrea Palladio, raccontando così su scala internazionale il Veneto dalle radici all’innovazione contemporanea nella società, nella cultura e nel sistema imprenditoriale.</font></font>

<font face="Tahoma, sans-serif"><font size="2">Il nordest può essere definito una sorta di Silicon Valley della creatività. In «pochi metri» convivono aziende e realtà culturali con un’altissima tensione progettuale e creativa: moda , architettura, arte, design e ricerca. Realtà che non sono mai state messe a sistema o visualizzate all’interno di un progetto ad doc, ovvero: a denominazione di origine creativa.</font></font>

<font face="Tahoma, sans-serif"><font size="2">Un’opportunità per proporre una visione e una reinterpretazione nuova del territorio che cinquecento anni fa ha visto in Palladio il precursore rivoluzionario di questa incredibile realtà. Una valorizzazione delle potenzialità di un nuovo made in Italy e di un territorio in cui convivono brand di primo piano in tutti i settori. Palladio e Diesel, la Biennale di Venezia e Bisazza, il Guggenheim e Dainese, l’Arena di Verona e Illy, la Fenice e Magis, Moroso e Alvaro Siza. Un’occasione per illustrare agli stakeholder internazionali il cuore dell’industria creativa mondiale, le peculiarità di un sistema imprenditoriale, artistico e sociale unico nel suo genere. </font></font>

<font face="Tahoma, sans-serif"><font size="2">Tre i temi attraverso i quali verranno rappresentate l’anima e la creatività del Nordest: Palladio 500 anni a cura del Centro Internazionale di Studi di Architettura Andrea Palladio; il progetto INNOVeTION VALLEY, con la presentazione di “!”, il nuovo magazine bilingue sui temi del contemporaneo, la mappa degli innovator (imprese, artisti, architetti, designer) del Nordest presenti a New York, e il video sull’INNOVeTION VALLEY realizzato da Francesco Meneghini; la presentazione del Festival delle Città Impresa, una riflessione sulle trasformazioni del tessuto economico del Nordest e sulla rivoluzione del rapporto città-impresa con la partecipazione di esponenti della cultura industriale, politica, scientifica, dell’architettura e dell’urbanistica.</font></font>

<font face="Tahoma, sans-serif"><font size="2">Tanti gli ospiti che interverranno alla conferenza. Tra questi Cristiano Seganfreddo, direttore di INNOVeTION VALLEY e di Fuoribiennale, Guido Beltramini, direttore del Centro Internazionale di Studi di Architettura Andrea Palladio, Pier Luigi Sacco, docente di Economia della cultura presso l’università IUAV di Venezia, Filiberto Zovico, direttore del Festival delle Città Impresa ed editore della rivista Nordesteuropa.it e Greta Ruffino, corporate manager di Hangar Design Group Italia. </font></font>

<font face="Tahoma, sans-serif"><font size="2">**W.A.**</font></font>

[**www.innovetionvalley.com**](https://www.innovetionvalley.com/)

(Nella foto Villa Rotonda a Vicenza progettata Andrea Palladio)