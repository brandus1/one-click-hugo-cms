---
title: 'Danny Boyle: “Con T2: Trainspotting ho riscoperto la semplicità”'
author: Redazione
type: post
date: 2017-03-03T12:20:23+00:00
url: /?p=5720
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_3";}'
  - 'a:1:{s:16:"td_post_template";s:17:"single_template_3";}'
post_views_count:
  - 39
  - 40
categories:
  - CULTURA E SPETTACOLO
  - SLIDE
tags:
  - cinema
  - Danny Boyle
  - film
  - news
  - T2:TRainspotting

---
I ragazzacci di Edimburgo tornano a far danni. Vent’anni dopo non sono più i treni a far “passare” la droga, ma il porno. Come l’antesignano cult del trip di fine secolo, **«T2: Trainspotting»** riparte da quei quattro balordi, invecchiati ma con ancora la voglia di essere “fuori” dalle regole e dal mondo. Li ritroviamo brizzolati, ma sempre infantili e pronti a lanciarasi in un nuovo businness, quello del sesso, che adesso sembra più appagante di un flash di eroina.  
**Danny Boyle**, il regista di un film di culto che andò contro tutte le regole e che fece la fortuna di **Ewan McGregor** e **Robert Carlyle** &#8211; e con minore intensità di **Ewen Bremner** e **Jonny Lee Miller** &#8211; lo incontriamo in una caserma abbandonata a pochi passi dal MAXXI di Roma. E’ giovanile nonostante i quasi sessanta anni. Il sorriso e la voglia di raccontare la sua nuova avventura sono gli stessi di vent’anni fa. Chiacchiera con piacere di “T2: Trainspotting”, un titolo imposto dalla produzione per dare continuità al suo famoso film. “Già dieci anni fa ebbi l’idea di dare un seguito a Trainspotting, ma non mi pareva fosse all’altezza del romanzo «Porno» di Irvine Welsh… la trama che avevo in testa sapeva di stantio e non avrebbe retto il confronto”. Esordisce ricordando un periodo frenetico di scrittura che poi si arenò del tutto. “Così ho aspettato che i tempi maturassero e assieme allo sceneggiatore John Hodge ho cercato un’altra strada: l’invecchiamento, la nostalgia e l’amicizia che in questi vent’anni, dopo tutto, non è cambiata.” Sottolinea specificando inoltre che “Le donne invecchiano meglio. Gli uomini restano sempre bambini, hanno una dipendenza sconfinata dai bei tempi”. Ed è proprio su q<img decoding="async" loading="lazy" class="size-medium wp-image-5723 alignleft" src="https://progressonline.it/wp-content/uploads/2017/03/download.jpg" alt="download" width="275" height="183" />uesto piano che il film trova il suo plot. Renton (McGregor) torna ad Edimburgo dopo un lungo “esilio”. Qui ritrova Spud (Bremner), Sick Boy (Miller) e sfortuna sua, anche Begbie (Carlyle) uscito di prigione e ancora in cerca di vendetta. Ma il quartetto, nonostante tutto, forma una sorta di vecchia fratellanza. Durerà?  
**Mister Boyle, due decadi sono tante. Cosa è cambiato nella vita di questi “ragazzi”?**  
_Sostanzialmente nulla, tranne il fatto che sono più grandi d’età, ma lo spirito fanciullesco è quello di sempre. A ben vedere gli uomini sono più lenti ad accettare il passare del tempo e per loro, oggi, il vero oggetto di dipendenza è la giovinezza. Forse per questo, ad un certo punto, quasi come un quadratura del cerchio, il rapporto tra nonni e nipoti è sempre più forte._  
**Considera “T2: Transpotting” un film sulla nostalgia?**  
_No, anche se la nostalgia tende sempre a ritornare. Quando abbiamo pensato a questa seconda parte avevamo ben presente cosa avrebbe detto il pubblico che in parte è invecchiato come i protagonisti. Il tema del film è proprio questo: l’età adulta che entra di prepotenza nella maturità.<img decoding="async" loading="lazy" class="size-medium wp-image-5722 alignright" src="https://progressonline.it/wp-content/uploads/2017/03/download-2-300x158.jpg" alt="download (2)" width="300" height="158" />_  
**Come è stato lavorare di nuovo con Renton e compagni?**  
_Ho scoperto che tutti avevano voglia di fare un sequel di Trainspotting. Erano talmente entusiasti di tornare a lavorare assieme che si è ricreata la magia del primo film. Istinto e coraggio hanno prevalso sulla tecnica. Lo stesso è accaduto a me e devo dire che fare un salto indietro nel tempo è stato salutare per tutti, ma al contrario di vent’anni fa, questo film è davvero corale. Renton non è protagonista assoluto come l’altra volta, adesso tutti i personaggi hanno pari rilevanza._  
_Nel 1996 Traispotting era un film sullo sballo, la realtà era vissuta in maniera lisergica. Oggi, questo film, ai tempi della Brexit e forse più realista…_  
_Sì, certo. In sottotraccia si parla della condizione degli uomini di mezza età che oggi, al contrario di ieri, si sentono “fottuti”. L’originale non aveva pretese alla Ken Loach. I quattro ragazzi vivevano in una bolla di tossicodipendenza, mentre oggi con la Brexit tutto è più complicato e il vero “sballo” è tirare a campare come meglio si può._  
**Quindi è d’accordo che il futuro dei giovani inglesi è in bilico?**  
_Come padre devo confessare che sono molto preoccupato del futuro lavorativo dei miei figli. La crisi della classe operaia negli anni Ottanta è nulla a confronto di quella che si affaccerà presto sul mio Paese. Trent’anni fa la meccanizzazione fece perdere un mucchio di posti di lavoro e la working class venne in parte decimata. Oggi a farne le spese è , invece, la classe media._  
**Anche per lei sono passati vent’anni. Da regista cosa è cambiato?**  
_Professionalemente mi sento appagato. Dai tempi di Trainspotting ho fatto salti da gigante, ma non mi sento migliorato, anche perché sono convinto che i miei primi film sono e resteranno i migliori, spinti dalla freschezza e da quell’incosapevolezza che è andata in parte perduta con la maturità artistica. Direi che erano più innocenti, audaci e molto coraggiosi._  
Roberto Leggio