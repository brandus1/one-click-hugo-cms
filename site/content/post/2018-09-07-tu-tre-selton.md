---
title: A tu per tre con i Selton
author: Redazione
type: post
date: 2018-09-07T16:43:31+00:00
url: /?p=9576
colormag_page_layout:
  - default_layout
categories:
  - CULTURA E SPETTACOLO
  - NEWS
tags:
  - Bari
  - Brasile
  - Manifesto tropicale
  - musica
  - Palo del Colle
  - periferie
  - rigenera smart city
  - Selton

---
A **Palo del Colle** si respira creatività in questo lungo weekend settembrino.

Nel comune barese batte il cuore pulsante di [**Rigenera SmART City**][1], il più grande festival italiano dedicato alle periferie e che fino a domenica 9 settembre le riporta al centro del dibattito culturale italiano. “Crediamo davvero che<img decoding="async" loading="lazy" class="size-medium wp-image-9578 alignleft" src="https://progressonline.it/wp-content/uploads/2018/09/LOCANDINA-TEASER_01-214x300.png" alt="" width="214" height="300" /> l&#8217;arte, e in particolar modo la musica, che è senza dubbio la sua forma più fruita e diffusa, sia un veicolo unico per trasmettere messaggi così importanti. Del resto, non esiste persona al mondo che non abbia mai ascoltato musica”. Parola di **Selton** &#8211; al secolo Daniel Plentz (percussioni), Eduardo Stein Dechtiar (basso) e Ramiro Levy (voce, chitarra e ukulele) – che proprio dal palco di Palo del Colle l&#8217;8 settembre chiuderanno il lungo tour estivo. Il trio di Porto Alegre, naturalizzato milanese e cittadino del mondo andrà ad arricchire una line up già di tutto rispetto, con nomi del calibro di Motta, Cosmo e Mannarino per completare il racconto multiculturale di “Manifesto tropicale”, l’ultima fatica musicale che li ha portati in giro per l’Italia.

**_Manifesto tropicale_ è un** **album “****cannibale”. Come l****a** **vostra** **cultura** **d’origine, quella** **brasiliana, si** **è nutrita di apporti esterni** **generando** **qualcosa di nuovo e** **diverso** **al tempo stesso****,** **passando per una difficile assimilazione, così la vostra musica ha fa****g****o****c****itato** **tante sonorità e** **realtà. Eppure la** **vostra produzione** **artistica sembra** **tutt&#8217;altro che conflittuale&#8230; **

Questo lavoro prende spunto proprio dal Manifesto Antropófago di Oswald de Andrade che negli anni 20 analizzò la società e la cultura brasiliana ponendosi un grande interrogativo, quale fosse la vera definizione di brasiliano. Una vera impresa se si considera che il Brasile è fondato da un lato sulla cultura indigena, dall’altro su quella portoghese venuta con i colonizzatori, e ancora su quella africana della manodopera schiava importata dagli europei. Un enorme calderone culturale.<img decoding="async" loading="lazy" class="size-medium wp-image-9577 alignright" src="https://progressonline.it/wp-content/uploads/2018/09/seltoncopertina-300x300.jpg" alt="" width="300" height="300" /> Dal canto nostro, ciò che volevamo fare quando abbiamo deciso di prendere spunto da questa riflessione era raccontare quello che vediamo. Oggi viviamo una Milano che è sempre più una città fatta di contaminazioni. Viviamo un&#8217;Europa che accoglie sempre più influenze esterne, mentre prima era quella che andava a colonizzare, a conquistare. Naturalmente il concetto di conquista non è qualcosa che ci appartiene, ma crediamo che da questi incontri/scontri culturali si crei sempre qualcosa di nuovo, di bello. E questo è uno dei grandi valori della cultura brasiliana. È inevitabile. Oggi è solo tutto più veloce, ma non ha senso lottare contro qualcosa che genera ricchezza. Basta guardare un po’ indietro, la storia insegna. Il Brasile ha accolto moltissimi italiani in cerca di una vita migliore, noi stessi abbiamo origini che arrivano da lontano: il mio papà è egiziano (Ramiro ndr.), Daniel ha non solo origini portoghesi, ma anche spagnole e tedesche, Eduardo ha origini polacche. Questo per dire che è così che il mondo funziona, da sempre.

**Restando in tema di brasilianità, &#8220;Saudade&#8221;, forse la parola portoghese più nota e travisata al mondo è anche il titolo di un vostro album del 2013. Ma saudade per i Selton è&#8230;**

Una parola che esiste solo in portoghese, ma che è un sentimento universale. La particolarità di questa parola è che spesso si tende ad associarla alla nostalgia, alla malinconia. Ma la saudade può essere anche bella. Non tutta la saudade è cattiva, è mancanza o sofferenza. A volte può essere anche qualcosa che ti manca, ma che ricordi con un sorriso e che ti fa andare avanti. Ecco per noi è proprio questo.

**In uno dei brani** **dell&#8217;ultimo album, _Sampleando Devendra_,** **avete omaggiato l&#8217;amico e collega ****Devendra Banhart che in un&#8217;intervista a Vanity Fair ha stupito tutti dicendo: &#8220;In Italia avete una tradizione folk magnifica, ad Andrea Bocelli preferisco Matteo Salvatore&#8221;. Anche voi avete avuto dei modelli italiani che non ci si aspetterebbe da chi viene da oltroceano…**

Quando siamo arrivati in Italia abbiamo ascoltato tanta, tantissima musica italiana, anche e soprattutto per capire i vostri gusti e le vostre dinamiche, visto che in Brasile arrivavano soltanto Laura Pausini, Eros Ramazzotti e Luciano Pavarotti. E la prima volta che abbiamo ascoltato i brani di Enzo Jannacci siamo rimasti estremamente colpiti, perchè abbiamo ritrovato in lui un&#8217;anima molto brasiliana, in questo suo modo di usare l&#8217;ironia anche per parlare di cose serie. Ci siamo identificati in lui e da lì è nata l&#8217;idea di reinterpretare alcuni suoi brani, e così è stato per Cochi e Renato. E poi abbiamo avuto la fortuna e l&#8217;onore di lavorare con loro&#8230;

**In ultimo, la domanda di rito: cosa c&#8217;è nel futuro dei Selton?**

Questo sabato chiudiamo il tour di un album che per noi è stato veramente importante, Manifesto tropicale appunto. Nel frattempo stiamo già scrivendo un sacco di cose nuove. Ci rimettiamo subito all&#8217;opera.

Martina Morelli

 [1]: https://progressonline.it/al-via-rigenera-smart-city-festival-delle-periferie/