---
id: 3426
title: Mi rilasso al Fiuggi Terme
author: Redazione
type: "post"
guid: http://progressonline.it/2009/09/29/mi-rilasso-al-fiuggi-terme/
url: "/?p=3426"
post_views_count:
- '17'
- '17'
categories: "['VIAGGI']"
tags: "['benessere', 'vacanze']"
---

L’hotel offre ai propri clienti il massimo comfort ed è pensato appositamente per chi desidera rilassarsi e godere dei benefici effetti delle acque termali. Inserito nella prestigiosa catena "Best Western", l’Hotel Fiuggi Terme, certificato UNI EN ISO 9001:2000, è stato recentemente ristrutturato secondo le moderne esigenze dell’hotelerie: ogni ambiente è stato realizzato per trasformare il soggiorno in una piacevole abitudine e per dare la sensazione all’ospite di essere veramente al centro dell’attenzione. Le camere, finemente arredate, sono eleganti e confortevoli e dispongono di climatizzazione automatica, insonorizzazione totale, pay-tv satellitare, connessione Wi-Fi, frigobar e cassaforte interna. Le dotazioni dell’albergo permettono di soddisfare le più svariate esigenze: per gli amanti dello sport l’ampia piscina all’aperto e i due campi da tennis.

A pochi minuti, inoltre, si raggiungono il campo da golf ed il maneggio. Per gli amanti dell’escursionismo gli adiacenti boschi di castagno invitano a lunghe passeggiate rigeneranti (la possibilità di effettuare escursioni è incentivata dalla presenza di un pulmino messo a disposizione dei clienti). La struttura offre un ristorante interno - ricco di menù in cui i sapori della tradizione locale si combinano a quelli più classici della cucina nazionale - e il parcheggio privato. Cure, vacanze-relax e turismo ma non solo. Il Fiuggi Terme è anche un punto di riferimento per eventi congressuali e incontri di lavoro.

Forte della sua posizione strategica, a non più di 60 chilometri dalla Capitale, l’hotel accoglie nei suoi saloni meetings e grandi convegni legati al mondo della politica, delle arti, degli affari e dello spettacolo. Il successo di ciascun evento è garantito dalla raffinatezza e dalla funzionalità degli ambienti (ben sei sale sono adibite alle riunioni di lavoro con Pc, linee telefoniche e connessione Wi-Fi, videoproiettori, interpreti e hostess, ecc.) e da uno staff qualificato e professionale, sempre pronto a rispondere ad ogni esigenza e ad anticipare le aspettative degli Ospiti.

**I.B.**

**Hotel Fiuggi Terme** Via Capo i Prati, 9 – 03014 Fiuggi (FR)  
tel. 0775.515212 – fax 0775.506566  
[www.hotelfiuggiterme.it](https://www.hotelfiuggiterme.it) <info@hotelfiuggiterme.it>