---
id: 3299
title: Il segreto di Alberto Loro
author: Redazione
type: "post"
guid: http://progressonline.it/2009/11/13/il-segreto-di-alberto-loro/
url: "/?p=3299"
post_views_count:
- '15'
- '15'
categories: "['CULTURA E SPETTACOLO']"
---

Ogni mattina indossa giacca e cravatta e si reca a lavoro, presso una delle sedi di Intesa Sanpaolo di Milano, dove occupa la poltrona del direttore. Nulla di anomalo sin qui, se non fosse che questo bancario forse un po’ eccentrico è Alberto Loro, artista contemporaneo noto ai più per i suoi quadri ad angolo, che gli sono valsi il soprannome “l’angolista”. Le sue opere, realizzate in tela, seta e legno, si stanno diffondendo sempre più nel panorama nazionale, ottenendo numerosi riscontri non solo all’interno di importanti collezioni d’arte, ma anche tra privati.

L’ultima approvazione in ordine di tempo è quella di Giorgio Armani, per una villa a Saint-Tropez. I suoi quadri ad angolo rappresentano un tentativo di diffondere un messaggio di riscatto, un incoraggiamento a reagire nel momento in cui si è messi in un angolo. Un grido contro l’emarginazione e la solitudine.

Non solo Per Giovanni Paolo II realizzò due mitrie ed un piviale studiando l’iconografia cristiana, mentre nell’aprile 2007 il Pontefice Benedetto XIII ha indossato, durante la messa i Coena Domini, la sua mitra di foggia classica.  
Costumista teatrale, disegnatore di pellicce, illustratore. Una vocazione artistica decisamente controcorrente. “Mentre facevo carriera in banca disegnavo pellicce e costumi teatrali”, ha dichiarato.

Quest’anno, dopo aver presentato alcune sue opere alla fiera Internazionale di Arte Contemporanea “ArtVerona” ed al MiArt (Mostra Internazione di Arte Moderna e Contemporanea) di Milano, dal 13 al 16 novembre esporrà ad Arte Padova, negli spazi di una delle più importanti gallerie meneghine, “Il Mappamondo”.

**Laura De Santis**

20ª Mostra Mercato d’Arte Moderna e Contemporanea  
13-16 novembre 2009  
Aperta dal venerdì alla domenica dalle 10.00 alle 20.00. Lunedì ore 10.00 – 13.00

[www.albertoloro.it](https://www.albertoloro.it)  
[www.artepadova.org](https://www.artepadova.org)