---
id: 5433
title: Jaguar XKSS &quot;continuation&quot;, bentornata supercar!
author: Redazione
type: "post"
guid: http://progressonline.it/?p=5433
url: "/?p=5433"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '32'
- '32'
categories: "['AUTO']"
tags: "['auto', 'Jaguar', 'Jaguar XKSS', 'limited edition', 'novembre 2016', 'novità 2016', 'super car']"
---

Jaguar Classic ha annunciato che l’attesissima Jaguar XKSS “continuation” farà il suo debutto il 18 novembre in California, in una presentazione che coinciderà con l’apertura del Los Angeles Auto Show

La superesclusiva produzione della leggendaria XKSS sarà limitata a soli nove esemplari, realizzati a mano dagli esperti di Jaguar Classic secondo le esatte specifiche della produzione del 1957.  
Conosciuta come “la prima supercar del mondo”, la Jaguar XKSS era originariamente la versione stradale della D-type vincitrice a Le Mans e le unità costruite nel 1957 erano destinate all’esportazione negli USA, ma purtroppo un certo numero di queste venne perso nell’incendio di Browns Lane, nello stesso anno. Oggi, 59 anni dopo, Jaguar produrrà le nove sportive XKSS “perdute”, per un gruppo selezionato di clienti e collezionisti.  
Tutte le nuove XKSS sono già state assegnate e le prime consegne ai clienti verranno effettuate all’inizio del 2017.

L’esperienza del Team Jaguar Classic nella produzione del primo modello “continuation”, la Lightweight E-type lanciata nel 2015, sarà impiegata nei processi produttivi della XKSS 2017.  
La Lightweight E-type chassis numero 15 è una delle famose ‘Missing Six’ prodotte come “continuation modello” nel 2015.  
L’affascinante storia della Lightweight E-type risale al febbraio 1963 e a quelle che dovevano essere le 18 unità da gara del progetto ‘Special GT E-type’ dell’epoca. Solo 12 delle 18 unità furono costruite e consegnate al reparto corse di Browns Lane tra il 1963 e il 1964, dando origine alle sei famose vetture mancanti, le ‘Missing Six’. I numeri di chassis mancanti, dal 13 al 18, furono ritrovati nel 2014 e così la nuova divisione Special Vehicle Operations di Jaguar Land Rover, la Jaguar Classic, entrò in scena.  
Per la riproduzione moderna della Lightweight E-type, il Team Jaguar Classic ha replicato oggi i sistemi di lavorazione e produzione originali degli anni ’60. Grazie alle avanzatissime tecnologie della lavorazione dell’alluminio, alla valente capacità artigianale, al sei cilindri XK con monoblocco in alluminio, alla testa cilindri in alluminio ad ampio angolo di bancata e alla lubrificazione a carter secco (derivata dalla D-type degli anni ’50 vincitrice a Le Mans), la Lightweight E-type 2015 è insieme originale e speciale sotto ogni aspetto.  
I veicoli sono stati realizzati come veicoli da competizione d’epoca, e soddisfano appieno le norme di omologazione FIA per l’automobilismo sportivo storico. Tutte le ‘Missing Six’ rispettano fedelmente le esatte dimensioni e specifiche del periodo, e garantiscono la più assoluta autenticità abbinata alle tecniche moderne di produzione, secondo i massimi standard qualitativi.

[www.classicjaguar.com](https://www.classicjaguar.com)