---
title: Tour di Lione, cosa vedere nella “ville des Lumières”
author: Redazione
type: post
date: 2018-07-25T09:10:15+00:00
url: /?p=9308
colormag_page_layout:
  - default_layout
categories:
  - VIAGGI
tags:
  - cosa vedere in Francia
  - Lione
  - Lione cosa vedere
  - Lione dove andare
  - Lione turismo
  - Lione vancanze
  - vacanze in Francia

---
**<img decoding="async" loading="lazy" class=" wp-image-9312 alignleft" src="https://progressonline.it/wp-content/uploads/2018/07/only-lyon-300x118.jpg" alt="" width="408" height="161" />Benvenuti a Lione**, affascinante città del sud-est della Francia che, come la maggior parte delle città nate sulle rive di un fiume (2 in questo caso), ha un **passato millenario pieno di leggende e un presente all&#8217;altezza della sua storia**. Ci troviamo esattamente nella zona di confluenza del Rodano e della Saona, non troppo lontano dal confine del nostro paese e dalla Svizzera.

L&#8217;immagine del **Grand Hôtel-Dieu che si specchia sul Rodano**, spiega almeno in parte perché Lione venga chiamata &#8220;_ville des Lumières_&#8220;. Un azzeccatissimo gioco di parole, motivato da almeno 3 ragioni: perché **qui i fratelli Louis e Auguste Lumière hanno inventato il cinematografo**; perché illuminata, di notte, la città dà il meglio di sé (luci in francese si dice appunto &#8220;lumières&#8221;) e perché ogni anno ospita per le sue strade uno spettacolo di luci conosciuto a livello internazionale.

Dunque, per quel che riguarda il primo punto &#8211; specie se si è degli appassionati della settima arte &#8211; non si può non fare tappa all&#8217;**Istituto e Casa-Museo Lumière** che, ovviamente, si trova in **Rue du Premiere Film**! Oltre a vecchi cimeli, foto, antiche apparecchiature e libri, vengono anche proiettati i primi lavori dei due fratelli.

<img decoding="async" loading="lazy" class=" wp-image-9310 alignright" src="https://progressonline.it/wp-content/uploads/2018/07/panorama-300x225.jpg" alt="" width="381" height="286" /> Nel caso del secondo motivo, se si vuole ammirare il tessuto urbano in tutto il suo splendore, la soluzione è **salire**, al calar della sera,** sulla collina di Fourvière**, a piedi o con la funicolare. Il panorama da qui riempie gli occhi e l&#8217;anima: è un vero incanto di luci, in grado di trasformare Lione da grande città qual è a piccolo paesino uscito da una fiaba. (Con l&#8217;occasione poi si può anche visitare la **Basilica di Notre-Dame de Fourviére**).

Per quel che riguarda il terzo aspetto, la manifestazione in questione è la **Fête des Lumières**, che si svolge durante il **ponte dell&#8217;Immacolata** (8 dicembre) e questo, visto anche l&#8217;approssimarsi delle festività natalizie, **è il periodo migliore dell&#8217;anno per visitare la città**. Certo, il clima è piuttosto rigido ma ciò non fa che creare ancor di più un’atmosfera fatata.

Si tratta di un evento in cui proiezioni animate e statiche sugli edifici, sculture luminose, luminarie di vario tipo e **scintillanti attrazioni in ogni dove, colorano magicamente la città**!

La devozione di Lione per la Vergine Maria è sempre stata forte, poi dalla metà del &#8216;600 gli omaggi, i voti e i pellegrinaggi diventarono di anno in anno più numerosi dando vita a una vera e propria festa popolare. Oggi è ormai un&#8217;attrazione turistica di respiro internazionale, della **durata di 4 giorni**.

<img decoding="async" loading="lazy" class=" wp-image-9311 alignleft" src="https://progressonline.it/wp-content/uploads/2018/07/parc-de-la-tete-dor-300x225.jpg" alt="" width="355" height="266" /> Una volta arrivati in città comunque vale la pena concedersi una sosta al **Parc de la Tête d&#8217;Or, il più grande parco urbano della Francia**, completamente gratuito, con tanto di **zoo** al suo interno, dove osservare giraffe, scimmie, fenicotteri, cerbiatti, tartarughe e tante altre specie. Vi si trova inoltre un roseto, un laghetto artificiale e un orto botanico. Non manca proprio nulla!

I lionesi lo amano per fare sport, è infatti **attrezzato anche per svolgere attività all&#8217;aperto**, ma è apprezzato dai turisti soprattutto come rifugio in cui riprendere fiato dopo aver girovagato per la città. È un posto molto romantico per le coppie, in cui scattare bellissime foto e i bambini lo adorano. Insomma, riesce ad accontentare tutta la famiglia.

E per gli amanti dell&#8217;arte il **MAC &#8211; Museo d&#8217;Arte Contemporanea** e il **Museo des Beaux Arts** completano il quadro. Tanto bizzarro e avanguardista il primo, quanto tradizionale e accademico il secondo: molto diversi ma complementari.

<p style="text-align: right;">
  <a href="https://viaggiatriceindipendente.wordpress.com/">Viaggiatrice Indipendente</a>
</p>