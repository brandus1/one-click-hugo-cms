---
title: Marsiglia, tutto il bello che c’è!
author: Redazione
type: post
date: 2019-02-20T08:00:51+00:00
url: /?p=10689
colormag_page_layout:
  - default_layout
categories:
  - VIAGGI
tags:
  - cosa fare a marsiglia
  - cosa vedere a marsiglia
  - dove andare a marsiglia
  - Francia
  - marsiglia
  - Viaggi
  - viaggio a marsiglia
  - viaggio in francia

---
**<img decoding="async" loading="lazy" class="aligncenter wp-image-10693 size-full" src="https://progressonline.it/wp-content/uploads/2019/02/panoramica.jpg" alt="" width="11072" height="2880" />  
Marsiglia**, vivace capoluogo della Provenza, non è una città facile, tutt&#8217;altro. Con questo però non ho intenzione di scoraggiarvi, ma solo di mettervi in guardia, perché nonostante tutto merita comunque di essere visitata. Se state considerando l&#8217;idea di partire per Marsiglia preparatevi quindi a prendere appunti su alcune **semplici regole da mettere in pratica durante il vostro soggiorno** e su tutto il bello che c&#8217;è da vedere!

Svetta, geograficamente parlando, la **basilica di Notre Dame de la Garde**. Quest&#8217;edificio religioso di metà &#8216;800 domina dall&#8217;alto la città con la sua silhouette snella, il colore bianco e la grande statua della Vergine col Bambino al di sopra del campanile. **Senza di lei lo skyline marsigliese non sarebbe lo stesso**; è visibile infatti da più punti e, viceversa, il panorama di cui si può godere una volta scalata la collina su cui sorge è davvero mozzafiato!

Sono visitabili sia la chiesa che la cripta sottostante, le cui pareti sono affollate da ex voto di fedeli in segno di riconoscenza verso la **Madonna della Guardia, protettrice dei marinai e nientemeno che della squadra di calcio locale**! Qui si trova inoltre un piccolo museo e un negozio di souvenir riccamente fornito.

Per quanto riguarda l&#8217;abbigliamento, **è consigliato indossare scarpe e indumenti comodi**, visto che si tratta di un percorso impervio non esattamente ben tenuto, nonché di prepararsi alle forti raffiche di vento che caratterizzano questa zona.

<figure id="attachment_10690" aria-describedby="caption-attachment-10690" style="width: 493px" class="wp-caption alignleft"><img decoding="async" loading="lazy" class="wp-image-10690 " src="https://progressonline.it/wp-content/uploads/2019/02/La-Major-1024x732.jpg" alt="" width="493" height="353" /><figcaption id="caption-attachment-10690" class="wp-caption-text">La Major</figcaption></figure>

Occupano il secondo e terzo posto del podio la **cattedrale neobizantina di Santa Maria Maggiore**, detta dai cittadini _La Major_, e l&#8217;adiacente **MuCem**, il Museo delle Civiltà dell&#8217;Europa e del Mediterraneo. Quest&#8217;ultimo è collegato al seicentesco Fort Saint-Jean grazie a una lunga passerella in cemento fibrato, sospesa a 19 metri di altezza, e presenta una **struttura cubica di grande interesse architettonico**. L&#8217;edificio è avvolto da una sorta di ragnatela, una rete che lascia filtrare la luce creando suggestivi effetti visivi, specie al tramonto, e sebbene abbia pochi anni di vita è già diventato un simbolo della città.

Medaglia di legno per il **Musée Cantini**, una piccola galleria d&#8217;arte &#8211; gratuita per gli studenti &#8211; che raccoglie opere dei principali movimenti artistici del &#8216;900: dal fauvismo al puntinismo e cubismo, dal surrealismo a dada. Accanto alla collezione permanente vengono allestite anche esposizioni temporanee, peccato però sia **più che altro un museo per gli &#8220;addetti ai lavori&#8221;**. Visto il genere d&#8217;arte che propone, di non facile approccio nemmeno per gli appassionati, la visita è consigliata a coloro che sono realmente interessati.

<figure id="attachment_10691" aria-describedby="caption-attachment-10691" style="width: 491px" class="wp-caption alignright"><img decoding="async" loading="lazy" class="wp-image-10691 " src="https://progressonline.it/wp-content/uploads/2019/02/ombriere-1024x683.jpg" alt="" width="491" height="328" /><figcaption id="caption-attachment-10691" class="wp-caption-text">L&#8217;Ombrière</figcaption></figure>

Non lontano si spalanca alla vista il **Vieux Port**, cuore pulsante della città, il quale accoglie l&#8217;**Ombrière progettata da sir Norman Foster**. Si tratta di una semplice copertura a specchio al di sotto della quale si accalcano spesso gruppi di persone attorno ad artisti di strada e crew di ballerini che danno spettacolo al riparo dai raggi del sole.  Una lastra monumentale che lega insieme terra, mare e cielo, e che **è parte di un più ampio progetto di riqualificazione della zona** messo in atto nell&#8217;ultimo decennio. In occasione della nomina di Marsiglia a Capitale europea della cultura 2013 sono stati riconvertiti appunto molti edifici e aperti nuovi cantieri firmati da architetti di fama mondiale come Massimiliano Fuksas, Stefano Boeri e Frank Gehry.

Qui c&#8217;è da fare molta attenzione! La zona del porto è trafficatissima e **gli scippi avvengono sotto gli occhi di tutti con una destrezza magistrale**. Per non parlare delle automobili che, a Marsiglia, sembrano avere un codice della strada tutto loro (altro motivo per tenere gli occhi aperti). Cercate perciò di portare con voi poco contante ed **evitate alcuni quartieri come il rione Castellane**.

<figure id="attachment_10692" aria-describedby="caption-attachment-10692" style="width: 494px" class="wp-caption alignleft"><img decoding="async" loading="lazy" class="wp-image-10692 " src="https://progressonline.it/wp-content/uploads/2019/02/Palais-longchamp-1024x683.jpg" alt="" width="494" height="330" /><figcaption id="caption-attachment-10692" class="wp-caption-text">Palais longchamp</figcaption></figure>

Tornando ai luoghi d&#8217;interesse, vanno poi segnalati: il **Palais Longchamp**, bello dall&#8217;esterno ma niente di più, e vale lo stesso per l&#8217;**Arc de Triomphe (o Porte d&#8217;Aix)**, collocato in un’area piuttosto malfamata. Concedetevi poi &#8211; preferibilmente di giorno &#8211; una passeggiata nel quartiere **Panier**, una foto sulla super instagrammabile **Escaliers du Cours Julien** e una capatina al **Musée du Savon**.

[Viaggiatrice Indipendente][1]

 [1]: https://viaggiatriceindipendente.wordpress.com/