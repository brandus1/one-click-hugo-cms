---
id: 11879
title: "Il Per\xF9 toglie il fiato"
author: Redazione
type: "post"
guid: http://progressonline.it/?p=11879
url: "/?p=11879"
colormag_page_layout:
- default_layout
categories: "['VIAGGI']"
tags: "['perù']"
---

*Una vita non basterebbe per vedere tutto il mondo, e allora iniziate da un posto, magari dal Perú: perché ha un nome carino, perché si parla spagnolo e quindi le cose son più facili per gli italiani. E poi ci sono gli alpaca. Insomma, scegliete voi il motivo, ma andate. Ciò che vi resterà negli occhi e nel cuore varrà il viaggio, i chilometri e la fatica.*

 3.00, 4.30, 5.00, 5.50. Ecco la collezione di sveglie da portare in Perú, un viaggio che vi farà dimenticare i comfort ma in cambio vi ricorderà tutto ciò che nella vita di città vi siete dimenticati.

**![](https://progressonline.it/wp-content/uploads/2019/09/alpaca-300x200.jpeg)Lima, Paracas e Islas Ballestas**

A *Lima*, passateci solo in time-lapse con sosta a *Barranco* per dare un saluto all’Oceano Pacifico e mangiare il *ceviche*, tra i piatti più diffusi del Paese. Partite appena possibile per la *Riserva di Paracas*, un luogo dove la natura è padrona e in cui vi ritroverete a strapiombo sull’Oceano, davanti a scogliere rosse altissime e alle nuvole in un cielo con dieci strati di profondità. L’unico segno umano che vale la pena vedere è il Candelabro o Cactus (ancora non hanno deciso). Animali? Andate alle *Islas Ballestas* con una delle prime barche. Vedere le otarie, i pellicani e i pinguini di Humboldt nel loro habitat naturale vi farà capire il vero significato della parola libertà. Portatevi un cappello e un impermeabile, indispensabili. Il guano degli uccelli dell’isola non perdona, colpisce liberamente chi capita a tiro. Ma ne vale la pena per degli stormi così belli, precisi, infiniti.

**Nazca**

<figure aria-describedby="caption-attachment-11887" class="wp-caption alignright" id="attachment_11887" style="width: 350px">![](https://progressonline.it/wp-content/uploads/2019/09/Linee-di-nazca-300x200.jpg)<figcaption class="wp-caption-text" id="caption-attachment-11887">Le Linee di Nazca</figcaption></figure>

Le distanze in Perú sono enormi. Il consiglio è quello di viaggiare in bus e di notte per riposare e non “sprecare tempo”. Arrivati a Nazca, se superate la paura di salire su un aeroplanino davvero -ino, potrete sorvolare per mezz’ora sulle *Lineas de Nazca*. Le figure sono 11 e per ognuna faranno due virate per farvele vedere da più prospettive. Mettete in conto un po’ di nausea, ma l’emozione che proverete è di quelle forti.

**Arequipa**

Sorvegliata da vulcani con la punta innevata, *Arequipa* non vi deluderà. Soprattutto il tempo che passerete nel *Monasterio de Santa Catalina de Siena*: pareti blu, rosse e gialle, scale che non hanno una direzione precisa e piante grasse curate e perfette per aggiornare il vostro feed di Instagram. Girando in città potrete vedere tantissime signore con gli abiti tipici e la loro fantastica e immancabile bombetta. Andate al *Museo Santuarios Andinos* a conoscere di persona Juanita, la ragazzina sacrificata agli dei Incas, la sua storia e di come il suo corpo è stato ritrovato vi verrà raccontata tante, tante volte.

<figure aria-describedby="caption-attachment-11886" class="wp-caption alignleft" id="attachment_11886" style="width: 400px">![](https://progressonline.it/wp-content/uploads/2019/09/cruz-del-condor-300x200.jpg)<figcaption class="wp-caption-text" id="caption-attachment-11886">La Cruz del Condor</figcaption></figure>

**Colca Canyon**

In questo viaggio occhi aperti: dai finestrini del bus imparerete a distinguere e riconoscere i vicuñas dai lama e dagli alpaca. A questo punto del tragitto preparatevi a provare il primo pacchetto di foglie di coca contro il “soroche” o mal d’altura: 8 foglie da mettere in fondo al palato e da masticare molto lentamente. Arrivati a 4.900 m s.l.m., al Mirador de los Volcanos, vi troverete al cospetto dei vulcani *El Misti*, *il Chachani*, *l’Ampato*, il *Sabancaya* e lo *Huaka Huaka*. Dopo un bagno termale a *Chivay*, all’alba partite per *Yanque* dove alle 7.00 della mattina troverete già gente che balla con abiti e vestiti bellissimi. Ah, entrate nelle chiese, sono un mix di cultura country, barocca e sud americana. Ultima tappa: *la Cruz del Condor*, dove i Condor planano nel Canyon passandovi a pochi metri dalla testa. Uno spettacolo unico. Altre soste: *Maca*, *Patahuasi*, *Laguna Lagunillas* (4.400 m s.l.m.).

 Puno e Lago Titicaca – Isola degli Uros, Isola Amantanì e Isola Taquile**

A *Puno* percorrete le strade in zona porto, più vere e a volte crude, e lasciatevi coinvolgere dall’atmosfera del caratteristico mercato sopra i binari in disuso. La mattina presto partite per le isole del *Lago Titicaca*. La prima è quella degli *Uros*: un’isola artificiale in movimento che è costruita pazientemente dai suoi abitanti giorno dopo giorno nel corso degli anni. Un po’ turistico, ma interessante. Salutati gli Uros, dopo due ore e mezza di battello arriverete sull’altissima *Amantanì* dove potrete dormire a casa di una famiglia locale. Una salita fino a 4.000 m s.l.m. che non scorderete mai: cuore a mille e costole che sembrano schiacciare i polmoni. Quando arriverete ai templi del Pachamama e Pachatata tutto tornerà regolare, tranne il tramonto. Quello è eccezionale. Rispetto alle altre due, nell’isola di *Taquile* c’è solo una differenza, tutti indossano un cappello che cambia a seconda del suo stato civile. Altro che Tinder…

 Cuzco** Tappe tra *Puno* e *Cuzco* che meritano: *La Raya*, da cui ammirare il ghiacciaio dove nasce il Rio delle Amazzoni e il *tempio Wirawocha*. *Cuzco* è un po’ come Roma: ad ogni angolo c’è una chiesa, qua però sono costruite sui templi Incas distrutti. Sali e scendi, mercatini, negozi, un sacco di alpaca addomesticati e altrettanti Soles (la moneta locale) spesi per fare foto con loro. Da visitare i siti archeologici nei dintorni: *Sacsaywamàn, Q’enqo, Pukapukara* e *Tambomachay.*

 Valle Sagrado**

Le *salineras de Maras* e *Moray* sono belle, *Pisac* anche, ma *Ollantaytambo* di più. Dopo aver visitato il sito, da qui prenderete l’Incarail che segue il fiume Urubamba fino ad *Aguas Calientes*, ultima tappa prima di Machu Picchu.

 Machu Picchu**

<figure aria-describedby="caption-attachment-11883" class="wp-caption alignright" id="attachment_11883" style="width: 420px">![](https://progressonline.it/wp-content/uploads/2019/09/Macchu-Picchu-300x200.jpg)<figcaption class="wp-caption-text" id="caption-attachment-11883">Macchu Picchu</figcaption></figure>

Davanti a questo spettacolo, riuscirete a pensare solo a una cosa, la pagina del libro di storia delle elementari dove per la prima volta avete visto *Macchu Picchu*. In un secondo vi ritroverete di nuovo in quella classe, sul vostro vecchio banco. Credo vi verrà da sorridere, perché davanti a qualcosa che credevate di conoscere da una vita, vi ritroverete a non sapere nulla. E sarà bellissimo. Fino a quando non vi diranno che *Macchu Picchu* si pronuncia Maciu Pikciu.

 Montañas de 7 colores**

Se potete, fate passare almeno un giorno tra *Machu Picchu* e le *Rainbow Mountains*. Si parte alle 4 di mattina. La camminata è fattibile, ma non è una passeggiata. Resistete: ne vale la pena. In cima a questa montagna, troverete sconosciuti da tutto il mondo che ridono e che si danno il cinque, che esultano con voi. Lì, su quel cocuzzolo, un posto piccolo e difficile da raggiungere, c’è spazio per tutti. C’è aria per tutti, anche a 5.000 metri s.l.m. Niente di più, niente di meno. Non lo scorderete mai.

 Dove mangiare**

Lima – *Isolina*, Av. San Martin 101, Barranco 15063

Nazca – *Pollo Rico*, Calle Lima, 11400  
Arequipa – *Chica* di Gastòn Acurio, Santa Catalina 210, Cercado De Arequipa 04001  
Puno – *Mojsa*, Plaza de Armas, 51  
Cuzco – *Mercado Central de San Pedro*

Sull’isola di Amantanì assaggiate il tubero Oca e la zuppa andina.

**Nota sul mal d’altura**

Non c’è una preparazione per non soffrirne, a meno che non ci si abitui sopra i 4000 m s.l.m. I sintomi sono soggettivi: c’è chi accusa solo mal di testa, chi vomita o sviene o chi perde sangue dal naso. Ci si abitua in qualche giorno, ma non sottovalutatelo: ogni passo vi costerà fatica.

*Testo e foto di Anna Lasagni*

![](https://progressonline.it/wp-content/uploads/2019/09/foto-firma-225x300.jpeg)