---
id: 8202
title: 'Spring is in the air: apre il rooftop di Hilton Lake Como'
author: Redazione
type: "post"
guid: http://progressonline.it/?p=8202
url: "/?p=8202"
colormag_page_layout:
- default_layout
categories: "['VIAGGI']"
tags: "['hilton como', 'Hilton Lake Como', 'Hilton Lake Como terrazza', 'hotel como', 'rooftop Hilton Lake Como', 'terrazza Hilton Lake Como']"
---

![](https://progressonline.it/wp-content/uploads/2018/03/HILTON_LAKE_COMO_ROOFTOP-300x225.jpg)Con l’arrivo della bella stagione, Hilton Lake Como, inaugurato lo scorso gennaio, è pronto per svelare oggi la sua ultima ed attesissima parte: il **rooftop**. L’apertura al pubblico della terrazza dell’hotel, con tutte le sue facilities, segna infatti il coronamento del progetto, definendo un inedito concept di ospitalità ed entertainment nel contesto lariano.

La terrazza, aperta agli ospiti dell’hotel, ma anche agli esterni, si propone di diventare un nuovo, ambito indirizzo a Como. La posizione unica, con una straordinaria vista sul lago, l’infinity pool e l’adiacente rooftop bar sono tutti elementi che anticipano il successo di questa nuova location.

Il progetto ha posto particolare attenzione all’equilibrio tra gli spazi all’aperto e quelli interni del bar. Anche all’interno, complici il design degli arredi e le ampie vetrate, si ha la sensazione di trovarsi all’aperto, piacevolmente ammantati dalla luce naturale e dall’incantevole paesaggio. Da ogni lato del rooftop, in ogni ora della giornata, la vista sul lago è affascinante. **Il rooftop è naturalmente vocato al relax** – l’infinity pool è evocativa in questo senso – ma è anche uno spazio conviviale dove ritrovarsi con gli amici per trascorrere piacevoli momenti.

**Terrazza 241** è il rooftop bar che fa da contorno alla meravigliosa infinity pool: uno spazio moderno dove poter socializzare e rilassarsi a fine giornata. In quanto *speciality bar*, garantisce un’ampia offerta di drink, finger food e piccoli assaggi della miglior cucina italiana; il tutto servito in maniera innovativa, fresca e con grande stile. Gli ospiti possono interagire con gli esperti bartender mentre assaporano cocktail sofisticati, birre artigianali di qualità, vini e Champagne delle migliori selezioni.![](https://progressonline.it/wp-content/uploads/2018/03/Hilton-Lake-Como-300x163.jpg)

Terrazza 241 introduce anche il concetto di ***sharing menu***, ovvero un’esperienza grazie alla quale gli ospiti hanno la possibilità di degustare porzioni di 1/3 per piatto. Sia che si tratti di specialità crude o cotte, di carne, di pesce o vegetariane, sono accompagnate da *signature* cocktail o da un calice di vino. Dedicato a chi cerca un’esperienza culinaria completa.

Il venerdì e il sabato sera, dalle 18:30 alle 20:30, per riprendere dalle 22:30 fino a mezzanotte e mezza; ci sarà animazione con DJ set, mentre da maggio fino a settembre la **Terrazza** ospiterà il brunch: un’ottima soluzione per iniziare la giornata al meglio.