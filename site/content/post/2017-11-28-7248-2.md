---
title: 'Tamagotchi festeggia i 20 anni: in arrivo l’app per smartphone'
author: Redazione
type: post
date: 2017-11-28T09:30:36+00:00
url: /?p=7248
colormag_page_layout:
  - default_layout
categories:
  - DAL WEB
tags:
  - app tamagochi
  - tamagochi
  - tamagochi smartphone

---
<img decoding="async" loading="lazy" class="alignnone  wp-image-7251 alignleft" src="https://progressonline.it/wp-content/uploads/2017/11/tamagotchi-1-300x200.jpg" alt="" width="265" height="155" />Qual miglior modo di festeggiare 20 anni di &#8220;_onorata carriera_&#8221; se non rinnovarsi e sbarcare su smartphone? E&#8217; il regalo che **Tamagotchi** fa a tutti coloro che sono cresciuti col giochino giapponese: gli animaletti virtuali che da bambini accudivamo all&#8217;interno del gadget portatile sono pronti ad aggiornarsi e a **sbarcare sui nostri devices mobili**.

L&#8217;applicazione si chiamerà **My Tamagotchi Forever** e sarà disponibile negli store a partire dal 2018 (sia per iOS che Android). Rimane invariato lo &#8220;scopo&#8221; del gioco, vale a dire quello di allevare e far crescere i nostri virtual pets, ma con l&#8217;applicazione verranno effettuate delle implementazioni. Gli animaletti di due o più &#8220;padroni&#8221; differenti infatti potranno interagire tra di loro ed il tutto sarà compreso all&#8217;interno di un villaggio virtuale chiamato Tamatown. Una città popolata da queste **creature virtuali che avranno bisogno di essere nutrite, coccolate, fatte giocare e riposare** così come nello scopo originale del gioco.<img decoding="async" loading="lazy" class="alignnone size-medium wp-image-7250 alignright" src="https://progressonline.it/wp-content/uploads/2017/11/tama-300x180.jpg" alt="" width="300" height="180" />

Non è escluso che venga inserita una funzionalità che potrà permettere di **giocare in realtà virtuale** (sulla scia di Pokemon Go), per vedere le nostre creature digitali prendere forma nel mondo reale. L&#8217;applicazione sarà &#8220;free to play&#8221;, per questo all&#8217;interno della stessa ci sarà la possibilità di effettuare acquisti reali per ottenere un determinato tipo di creatura o funzionalità particolari legate ad essa.

Un gradito ritorno per tutti i nostalgici del giochino che spopolò negli anni 90. Un gradito ritorno a 20 anni dalla nascita di Tamagotchi.

&nbsp;