---
title: L’Egitto soddisfatto dei risultati raggiunti nel 2018 si prepara alla stagione estiva
author: Redazione
type: post
date: 2019-02-20T09:49:39+00:00
url: /?p=10699
colormag_page_layout:
  - default_layout
categories:
  - VIAGGI
tags:
  - Egitto
  - estate
  - turismo
  - vacanza
  - Viaggi

---
I numeri dei turisti italiani, in particolare sul **Mar Rosso**, sono gradualmente tornati a salire facendo dunque ben sperare anche per la stagione estiva che si appresta a venire. **L&#8217;Egitto** è dunque in una fase di netta ripresa e ha infatti accolto, nel corso del 2018, 11.346.389 turisti che sono la prova che il Paese è ormai sulla strada giusta. Gli italiani che hanno visitato il Paese dei Faraoni nel 2018 sono stati ben 421.992 a testimonianza del grande fascino che l&#8217;Egitto continua ad esercitare sui viaggiatori della Penisola.

<img decoding="async" loading="lazy" class="alignleft wp-image-7274 " src="https://progressonline.it/wp-content/uploads/2017/11/Ancient_Egypt-Antico_Egitto-Luxor-DSC00308.jpg" alt="" width="452" height="289" /> 

**L’Italia è stato nel 2018 il quarto paese europeo** in termini di arrivi dopo **Germania** (1.707.382), **Ucraina** (1.174.234) e **Regno Unito** (435.772) con un +65% rispetto al 2017. Il ritorno degli italiani oltre che sul Mar Rosso,si è avuto nella **Valle del Nilo, al Cairo, El Alamein, Marsa Matrouh** con una ripresa anche delle crociere sul Nilo, senza dimenticare l&#8217;interesse crescente per il nuovo itinerario proposto che ripercorre il viaggio della Sacra Famiglia in Egitto.

L’_Ente del Turismo Egizian_o ha sempre puntato al costante rilancio della destinazione con l’obiettivo ambizioso di **riportare l’Egitto al suo ruolo incontrastato di grande destinazione turistica** soprattutto per il mercato italiano. Con questi dati incoraggianti, grazie anche all’incremento di numerosi voli diretti dall’Italia verso le principali destinazioni del Mar Rosso, con le numerose attività di supporto e di promozione dirette anche al grande pubblico **le Autorità egiziane guardano ora al futuro con estrema fiducia.** Negli ultimi mesi sono diversi tra l’altro gli operatori che sono tornati a proporre l’Egitto o che hanno iniziato a proporlo come nuova destinazione ai propri clienti.