---
id: 2252
title: La moda fa tappa in Repubblica Domenicana
author: Redazione
type: "post"
guid: http://progressonline.it/2009/10/19/la-moda-fa-tappa-in-repubblica-domenicana/
url: "/?p=2252"
post_views_count:
- '9'
- '9'
categories: "['CULTURA E SPETTACOLO']"
---

Dal 19 al 24 ottobre, all’interno dell’Hotel Occidental El Embajador,va in scena Domenicana Moda, l’evento di moda attesissimo in tutto il Centro ed il Sud America. L’ evento, realizzato in collaborazione con Occidental Hotels, ha come main sponsor MasterCard e il patrocinio, tra gli altri, del Ministero del Turismo, di Brugal, di American Airlines e dell’Istituto Marangoni ed è sostenuto da una innovativa campagna di comunicazione che ha scelto come testimonial la top model dominicana Arlenis Sosa, che lo scorso anno è diventata anche il nuovo volto della campagna Lancôme.

Mirka Morales, direttrice generale di DominicanaModa, ha sottolineato l’importanza della manifestazione: “Fin dalla sua prima edizione, DominicanaModa si è proposta come trait d’union tra la moda e la società: le sfilate permettono ogni anno di raccogliere fondi per varie istituzioni senza scopo di lucro che lavorano nel nostro Paese, quest’anno ci dedicheremo alla raccolta fondi per la ricerca contro il cancro al seno”.

Il direttore delle sfilate, Sócrates Mc Kinney ha illustrato invece i dettagli dell’evento: la settimana della moda dominicana proporrà al pubblico 46 stilisti con le loro collezioni, presentati in 30 sfilate. Tra di essi stilisti noti ed emergenti, griffes dominicane e di fama internazionale: “DominicanaModa ha raggiunto l’obiettivo di far conoscere a livello internazionale gli stilisti dominicani. È stata un vero e proprio trampolino di lancio per Gutiérrez-Marcano, Hippolito, Magaly Tiburcio, Belkola, Marisol Henríquez, Carlos de Moya, Cinthia Avelino, Nicole Jiménez, che hanno presentato le loro collezioni all’interno di altre importanti manifestazioni come la Miami Fashion Week, l’Ecuador Fashion Week, i Días de moda de Panamá o la Colombia Moda” ha sottolineato Mc Kinney “Inoltre, DominicanaModa è stato l’evento che ha contribuito allo sviluppo delle carriere di giovani figure del fashion design dominicano”.

DominicanaModa, negli anni, ha ospitato il meglio della moda internazionale: sulle sue passerelle hanno sfilato le collezioni di Agatha Ruiz de la Prada, Hannibal Laguna, Hernán Zajar. Quest’anno l’apice verrà toccato durante la cerimonia di chiusura, all’insegna del lusso ed eleganza grazie alla presenza della madrina della moda internazionale Carolina Herrera.

**Daniele Battaglia**

[www.dominicanamoda.com](https://www.dominicanamoda.com)

(Nella foto la top model domenicana Arlenis Sosa)