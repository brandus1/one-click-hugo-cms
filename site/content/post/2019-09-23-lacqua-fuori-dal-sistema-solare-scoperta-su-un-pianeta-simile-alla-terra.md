---
title: 'L’acqua fuori dal Sistema Solare: scoperta su un pianeta simile alla Terra'
author: Redazione
type: post
date: 2019-09-23T09:30:40+00:00
url: /?p=11815
colormag_page_layout:
  - default_layout
categories:
  - ATTUALITÀ
tags:
  - scienza

---
Il sogno di trovare forme di vita al di fuori del nostro “piccolo” **Sistema Solare** ossessiona il genere umano da molto tempo.

<img decoding="async" loading="lazy" class="alignleft wp-image-11816 " src="https://progressonline.it/wp-content/uploads/2019/09/eagle-nebula-11149_1280-1024x1024.jpg" alt="" width="505" height="505" /> Con l’avvento poi della **fantascienza** a quel sogno se n’è aggiunto uno diverso, più grande e più ambizioso: la **colonizzazione spaziale**, ovvero trovare altri pianeti le cui condizioni permetterebbero alla nostra specie di vivere, anche se lontani anni luce dalla **Terra**.

Sono sogni giganteschi per il momento, ancora un’utopia forse, ma il primo passo per entrambi è lo stesso: trovare **l’acqua**.

Ad oggi sono stati scoperti oltre **4000 pianeti extrasolari**, alcuni dei quali possiedono caratteristiche che possono essere associate alla nostra sfera blu, ma su nessuno di questi era stata confermata la presenza di **acqua**.

Almeno fino a qualche giorno fa.

Direttamente dalla pubblicazione del **Nature Astronomy**, stilata **dall’University College di Londra**, arriva la notizia: per la prima volta è stata scoperta la presenza di **acqua** nell’atmosfera di un pianeta simile alla **Terra**.

Del team che ha compiuto questa straordinaria rilevazione fanno parte **Angelos Tsiaras**, l’italiana **Giovanna Tinetti** e **Ingo** **Waldmann**.

Il corpo celeste in questione invece, si chiama **K2-18 b**. Si trova a “soli” **110 anni luce** da noi, e per il momento è l’unico pianeta esterno al sistema solare compatibile con l’esistenza di forme di vita.

Orbita intorno ad una **nana rossa** molto attiva, più piccola e fredda del **Sole**, ed ha una massa otto volte superiore a quella della **Terra**. Viene infatti classificato come una **super-Terra**, cioè un pianeta con la massa compresa tra quella della **Terra** e quella di **Nettuno**.

La distanza tra **K2-18 b** e la sua **stella**, chiamata **K2-18**, è quella ottimale perché si possa avere **l’acqua allo stato liquido**, tuttavia l’intensa attività radioattiva dell’astro potrebbe rendere le condizioni di vita più complicate rispetto a quelle che si trovano qui da noi.

**K2-18 b** è stato scoperto nel **2015** dal telescopio **Kepler** della **Nasa**, e nel corso degli anni, grazie invece **all’Hubble** ne hanno ricostruito le caratteristiche. Gli algoritmi utilizzati poi per analizzare gli spettri della luce provenienti dall’atmosfera hanno poi portato alla scoperta della firma molecolare **dell’acqua**, insieme a quella **dell’idrogeno** e **dell’elio**.

Ovviamente lo studio su questo pianeta è ancora all’inizio, ma già questa gigantesca scoperta ci permette di sognare un po’, e aprire la porta alla speranza che un giorno l’umanità possa trovare **una nuova casa nell’immensità dell’Universo.** 

<p style="text-align: right;">
  Antea Ruggero
</p>