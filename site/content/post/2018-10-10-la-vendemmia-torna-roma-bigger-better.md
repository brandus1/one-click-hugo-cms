---
id: 9902
title: "\u201CLa Vendemmia\u201D torna a Roma bigger &#038; better"
author: Redazione
type: "post"
guid: http://progressonline.it/?p=9902
url: "/?p=9902"
colormag_page_layout:
- default_layout
categories: "['VIAGGI']"
tags: "['La vendemmia', 'la vendemmia di roma', 'Roma', 'vino']"
---

Si è svolta alla Global Blue Vip Lounge di Piazza di Spagna la conferenza stampa di presentazione de **LA VENDEMMIA DI ROMA 2018**, la seconda edizione della manifestazione organizzata da KRT che, su modello dell’omonimo format di via Montenapoleone a Milano, mira a concretizzare **l’unione vincente tra le boutique del lusso e i vini più prestigiosi al mondo.**  
![](https://progressonline.it/wp-content/uploads/2018/10/Vendemmia-di-Roma_Urban-Vision-@Federico-Zanotti-300x200.jpg)Presenti in sala l’ideatore e promoter dell’iniziativa, Andrea Amoruso Manzari, e alcuni dei partner dell’evento che, dal 15 al 20 ottobre, vedrà animare il distretto del lusso del centro storico di Roma con una serie di iniziative collegate al binomio vincente turismo-lusso nel nome di un “made in Italy” di eccellenza.

“Grazie alla collaborazione con l’Associazione di Via Condotti e il Montenapoleone District – afferma Amoruso Manzari – “La Vendemmia” torna a Roma bigger &amp; better coinvolgendo questa volta ben 5 aree territoriali, con l’intento di soddisfare le esigenze di visitatori italiani e stranieri nell’ambito di moda, cultura e lusso, e permettere loro di vivere da vicino e conoscere meglio una parte rilevante del nostro made in Italy di eccellenza. Per questa nuova edizione l’iniziativa si diramerà infatti, oltre che in Via Condotti e Piazza di Spagna, anche in Via Borgognona, Largo Goldoni e Piazza San Lorenzo in Lucina, con le Boutique associate, i ristoranti e gli hotel di lusso della città che regaleranno agli ospiti un susseguirsi di esclusive esperienze enogastronomiche e culturali.”.

**8000 presenze in due ore di cocktail già registrate nella scorsa edizione** hanno indotto infatti ad allargare il territorio ed estendere l’orario affinché si regolasse e creasse un maggior temperamento nell’afflusso dei visitatori. Se l’anno passato le vendite hanno coperto il 75% dei negozi, con ingressi record dai volumi imponenti, come Gucci che ha registrato 1400 ingressi e Hermès con oltre 1000 clienti, il successo dell’evento ha portato il 99% delle boutique a aderire nuovamente ed ha stimolato gli organizzatori a puntare anche su una più forte partecipazione internazionale grazie agli hotel di lusso coinvolti e ad una folta mailing list targettizzata.![](https://progressonline.it/wp-content/uploads/2018/10/Vendemmia-vetrina-@Federico-Zanotti-300x200.jpg)

“L’idea, che **nasce da La Vendemmia di Parigi a Montmartre** – continua Amoruso Manzari -, è stata importata a Milano nove anni fa da Montenapoleone District e abbiamo in esclusiva il nuovo format su Roma dall’altr’anno. Obiettivi sono quelli di dare al settore retail un supporto per incrementare le vendite costruendo un evento democratico che dia una spinta a tutto il settore offrendo le stesse opportunità e coinvolgendo in un unico evento tutte le boutique aderenti”.

“Far vivere il territorio in forma accessibile e fruibile incentivando cultura, turismo e qualità è sicuramente un obiettivo che ci lega allo spirito de **La Vendemmia** – afferma Sabrina Alfonsi, presidente del Municipio I di Roma – e la valorizzazione delle aree del centro storico non può che essere un incentivo a migliorare la nostra immagine agli occhi del cittadino e del turista straniero”.

Urbano Barberini, intervenuto in veste di rappresentante dell’Associazione Dimore Storiche, ha ricordato come in tale occasione verranno aperti alcuni palazzi privati per visite private ed esclusive, così come sarà possibile accedere alle cantine vinicole appartenenti ai proprietari delle dimore storiche per degustazioni personalizzate, luoghi ricchi di storia personale, oltre che siti di produzione enologica.

E, a proposito delle degustazioni nelle oltre 60 boutique, oltre a numerose cantine indipendenti sarà coinvolto il Comitato Grandi Cru d’Italia, presieduto da Paolo Panerai ed ereditato dall’omonima vendemmia milanese: il comitato racchiude le 100 etichette italiane che hanno avuto più di 93 punti per dieci anni consecutivi.