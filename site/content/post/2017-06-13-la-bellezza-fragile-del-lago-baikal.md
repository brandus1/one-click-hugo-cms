---
title: La bellezza fragile del lago di Baikal
author: Redazione
type: post
date: 2017-06-13T12:39:51+00:00
url: /?p=5987
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 9
  - 12
categories:
  - VIAGGI
tags:
  - Baikal
  - biodiversità
  - foca
  - foca del Baikal
  - Laghi
  - mare
  - Nerpa
  - Russia
  - turismo
  - Viaggi

---
<img decoding="async" loading="lazy" class="size-medium wp-image-5990 alignleft" src="https://progressonline.it/wp-content/uploads/2017/06/C_2_fotogallery_3002653_7_image-300x164.jpg" alt="C_2_fotogallery_3002653_7_image" width="300" height="164" />Si raggiunge in aereo o percorrendo la mitica Transiberiana. Il lago di Baikal è così, come se per una volta nella vita si finisse dentro un documentario. Un bacino antichissimo dalle acque pure e cristalline che permettono di guardare fino a quaranta metri di profondità. Lungo 620 chilometri, largo tra i 20 e gli 80, profondo circa un chilometro e mezzo, racchiude il 20% delle acque dolci della Terra. Tra lago e bacino sono 3.700 le specie endemiche vegetali e animali studiate, una delle più caratteristiche è la Nerpa o foca del Baikal, oggi protetta dopo un lungo periodo di caccia indiscriminata. Già dal 1996 è riconosciuto patrimonio Unesco e annoverato tra le Sette meraviglie della Russia. Ma c&#8217;è anche dell&#8217;altro. Sono in molti a chiamarlo &#8220;Il Mare&#8221; o &#8220;Il Vecchio Uomo&#8221;, perché si racconta che nei sui fondali si nascondano spiriti magici a cui rivolgersi per chiedere prodigi.

Le sponde del lago nella parte più settentrionale sono costeggiate da boschi fitti di betulle, pioppi, conifere e la taiga siberiana. In altri punti, invece, ci sono piccoli centri industriali, villaggi di pescatori e, in una contaminazione tra Oriente e Occidente, insediamenti in cui si possono trovare templi buddhisti e chiese russo-ortodosse accanto a quelle battiste.

E poi sono arrivati i turisti, in numero sempre maggiore negli ultimi anni, attratti dalla bellezza di questi luoghi incontaminati. Stime precise non ce ne sono attualmente, ma il flusso va all&#8217;incirca dai 500 mila al milione di arrivi annui. Cifre che pesano sull&#8217;ecosistema e di cui i ricercatori sono seriamente preoccupati. Se in un primo momento si trattava solo di sportivi e avventurosi per lo più americani, ora, invece, c&#8217;è un&#8217;alta affluenza di russi e cinesi che investono in trasporti e infrastrutture di ricezione turistica. Certo, sono pur sempre soldi, ma rischiano di compromettere l&#8217;equilibrio di questi territori, snaturando gli insediamenti tradizionali e minacciando la biodiversità del lago.