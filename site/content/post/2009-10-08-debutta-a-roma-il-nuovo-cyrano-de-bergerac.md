---
title: Debutta a Roma il nuovo Cyrano de Bergerac
author: Redazione
type: post
date: 2009-10-07T22:00:00+00:00
url: /?p=2550
post_views_count:
  - 11
  - 11
categories:
  - CULTURA E SPETTACOLO

---
&nbsp;Prima nazionale assoluta al Teatro Argentina, a Roma, per il &#8221;Cyrano de Bergerac&#8221;, capolavoro della letteratura teatrale di fine Ottocento dello scrittore Edmond Rostand: protagonista Massimo Popolizio, uno dei pi&ugrave; grandi talenti del teatro italiano. La storia &egrave; quella dell&rsquo;amore infelice di Cyrano per la cugina Rossana: segretamente innamorato di lei, Cyrano scrive dei versi che poi mette in bocca a Cristiano per sedurla.

Il Cyrano del terzo millennio &egrave; un uomo che lotta da solo contro le volgarit&agrave; e le ipocrisie del mondo. &ldquo;&Egrave; rimatore, scienziato, musicista e rivoluzionario, ma soprattutto &egrave; un acrobata del pensiero, un funambolo della parola, un maestro di leggerezza&rdquo;. Cos&igrave; Daniele Abbado, regista dell&#8217;opera, definisce l&rsquo;eroe romantico che non si piega ai ricatti della mediocrit&agrave;, rifiutando convenienze e compromessi.

Scenografia e costumi ridotti al minimo indispensabile. Il palcoscenico &egrave; lasciato alla &ldquo;parola&rdquo;: i versi sono d&#8217;obbligo per raccontare Cyrano e Popolizio riesce perfettamente ad esprimere in rima il sentimento e la tenerezza per la sua Rossana. Recitare in versi &egrave; una scelta di stile che coinvolge movenze e costumi, lasciando tuttavia poco spazio all&#8217;immaginazione e all&#8217;improvvisazione. Non mancano per&ograve; gli effetti comici, dati, ad esempio, da alcuni versi recitati in romanesco dal protagonista: le potenzialit&agrave; espressive di Popolizio sono tali da sopperire persino alle piccole &ldquo;mancanze&rdquo; degli altri attori.  
Popolizio, come il poeta utopista, ruba la scena e rapisce lo spettatore con la sua voce: teatro non solo come rappresentazione visiva, ma come uno stimolo uditivo che, in presenza di una scenografia minimalista, viene continuamente sollecitato, anche a rischio di perdere le fila del discorso.  
&nbsp;

&nbsp;

**Sara Macinante**