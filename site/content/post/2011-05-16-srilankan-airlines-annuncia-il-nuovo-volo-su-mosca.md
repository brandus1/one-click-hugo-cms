---
id: 3581
title: SriLankan Airlines annuncia il nuovo volo su Mosca
author: Redazione
type: "post"
guid: http://progressonline.it/2011/05/16/srilankan-airlines-annuncia-il-nuovo-volo-su-mosca/
url: "/?p=3581"
post_views_count:
- '8'
- '8'
categories: "['VIAGGI']"
---

**SriLankan Airlines inizierà un nuovo servizio per Mosca**  dal 15 settembre; la capitale russa sarà la 52a destinazione della compagnia aerea. Il nuovo servizio opererà via Dubai e sarà avviato inizialmente con due voli settimanali, giovedì e sabato.

**Il presidente di SriLankan Airlines, Nishantha Wickramasinghe**, ha affermato: "Siamo lieti di annunciare questo nuovo volo per Mosca. Questa è la prima volta che la nostra compagnia di bandiera vola in Russia ed il volo servirà senza dubbio a rafforzare la stretta relazione tra le due nazioni".

**SriLankan Airlines ha ampliato costantemente nel corso degli ultimi mesi il numero dei suoi voli**  e ha lanciato nuovi collegamenti con: Shanghai lo scorso luglio, Guangzhou nel mese di gennaio e Kochi in marzo. La compagnia aerea acquisirà sei aerei quest’anno e ha aumentato la capacità di tutta la sua rete di collegamenti a livello mondiale a partire dallo scorso dicembre. I nuovi aerei sono equipaggiati dei moderni sistemi di intrattenimento Audio Video On Demand (AVOD).

**Il turismo verso lo Sri Lanka è in forte espansione grazie alla stabilizzazione politica** e sociale iniziata due anni fa nell’isola dell’oceano Indiano. Gli arrivi turistici sono aumentati del 34% nel primo trimestre del 2011, dopo il raggiungimento del record assoluto di 654.000 visitatori nel 2010.

**Lo Sri Lanka offre un eccellente rapporto qualità/prezzo per i turisti** – in particolare per coloro che provengono dall’Europa – con centinaia di chilometri di spiagge dorate, montagne circondate da coltivazioni di tè, antichi siti culturali ed uno shopping molto conveniente. La compagnia ha recentemente rilanciato il suo servizio domestico SriLankan Air Taxi che ha reso raggiungibili molte parti dell’isola in un’ora circa grazie alla flotta di idrovolanti.

**La compagnia aerea serve già cinque città europee** – Londra, Parigi, Francoforte, Roma e Milano – ed ha in programma di avviare nuovi servizi verso molte altre destinazioni.

**SriLankan Airlines è anche il vettore più grande che vola alle Maldiv**e, un’altra tra le destinazioni preferite dai viaggiatori di tutto il mondo. SriLankan Airlines opera sei voli al giorno per Male, che si trova a poco più di un’ora di volo da Colombo.