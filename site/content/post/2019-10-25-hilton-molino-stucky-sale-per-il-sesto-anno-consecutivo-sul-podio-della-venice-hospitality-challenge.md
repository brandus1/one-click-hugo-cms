---
id: 12006
title: Hilton Molino Stucky sale per il sesto anno consecutivo sul podio della Venice
  Hospitality Challenge
author: Redazione
type: "post"
guid: http://progressonline.it/?p=12006
url: "/?p=12006"
colormag_page_layout:
- default_layout
categories: "['Uncategorized']"
tags: "['Hilton Molino Stucky Venezia']"
---

**Hilton Molino Stucky** sale anche quest’anno sul podio della **Venice Hospitality Challenge**, la manifestazione sportiva organizzata dallo Yacht Club Venezia, sotto l’Alto Patrocinio del Comune di Venezia, grazie alla straordinaria gara disputata dal Maxi Yacht Golfo di Trieste, abbinato all’hotel.

![](https://progressonline.it/wp-content/uploads/2019/10/Anteprima-cena-degli-chef-2432-300x200.jpg)Un’edizione da record, quella di sabato 19 ottobre, nella quale tra i quattordici famosi Maxi Yacht associati alle eccellenze dell’ospitalità veneziana si è distinto **GOLFO DI TRIESTE**, guidato dalla skipper Francesca Clapcich, con un equipaggio tutto al femminile, composto da 15 veliste provenienti da sei nazioni alla loro seconda regata, dopo l’esordio ufficiale del team alla 51ma Barcolana, tenutasi la scorsa settimana.  
La skipper Francesca Clapcich ha commentato la vittoria: “*La Venice Hospitality Challenge è stata una regata molto intensa, navigare in bacino a Venezia di fronte a piazza San Marco è un’esperienza unica, ma anche molto difficile: bisogna controllare da una parte gli avversari sempre molto agguerriti in questo evento, inoltre c’è poco fondale, quindi il percorso è ricco di insidie in tutti i sensi. Questa è stata la nostra seconda regata, nella prima siamo arrivate ottave, qui a Venezia in parte non avevamo neanche lo stesso equipaggio, perché alcune delle ragazze non erano disponibili. Sicuramente la nostra barca è molto veloce, abbiamo fatto qualche errore, ma tutte a bordo hanno fatto un lavoro incredibile. Oggi abbiamo lasciato tutti gli avversari dietro di noi, tranne uno. Domani alla Veleziana dovremo essere ancora più brave*”.

Sul podio fin dalla prima edizione, **Hilton Molino Stucky** si impone anche quest’anno con il sesto successo consecutivo; la gara fin dall’inizio si è dimostrata ricca di emozioni. A condividere il palmarès con Hilton Molino Stucky, due concorrenti di altissimo valore e competenza quali Way of Life – The Gritti Hotel, che ha ottenuto il primo posto e Portopiccolo Tempus Fugit– The St. Regis Venice.