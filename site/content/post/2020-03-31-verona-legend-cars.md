---
title: A Verona ruggiscono i motori del passato
author: Redazione
type: post
date: 2020-03-31T08:43:32+00:00
url: /?p=12731
colormag_page_layout:
  - default_layout
categories:
  - AUTO
tags:
  - Verona Legend Cars

---
### Il 9 e 10 maggio torna Verona Legend Cars, l’evento delle auto storiche organizzato daVerona Fiere e Intermeeting all’interno dei padiglioni dell’ente fieristico cittadino. {.wp-block-heading}

Appassionati di auto di tutta Italia, unitevi! Torna infatti l’appuntamento con **Verona Legend Cars**, uno show che presenta oltre 1000 auto storiche e tutto il mondo che gira loro intorno: un concentra- to di heritage, passione per lo sport e, ovviamente, di macchine e del loro vasto settore.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/03/Schermata-2020-03-27-alle-11.20.36.png" alt="" class="wp-image-12734" width="532" height="351" /></figure>
</div>

**Verona Legend Cars** esalta i miti del passato e li affianca ai modelli del presente: il racconto dell’auto così si erge a protagonista in un salone dinamico che narra la storia delle vetture e, con lei, anche quella dell’uomo. Comeogni anno importante spazio al mercato dei modelli storici. Tra le oltre 1000 auto d’epoca in vendita ci saranno sia piccole spider come Mercedes SLK, BMW Z3, Fiat Barchetta, che super berline: tra le tante, Lancia Thema 8.32, Volvo 850 T5-R, Audi RS2. Senza dimenticare modelli iconici come Ferrari F50, Bugatti EB110 o Lamborghini Diablo. Tra le novità più interessanti dell’edizione 2020 c’è la sezione dedicata alle Youngtimer, termine che indica le “giovani” classiche desiderate da chi prendeva la patente negli anni 90. Quella di **Youngtimer**, a Verona, non vuole essere una definizione rigida, quanto una porta aperta ad una nuova generazione di auto d’epoca che interesserà una nuova fascia di appassionati.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/03/Schermata-2020-03-27-alle-11.20.25.png" alt="" class="wp-image-12733" width="495" height="342" /></figure>
</div>

  
Il **salone di Verona** continua a distinguersi, tra gli appuntamenti dedicati al **Classic**, per il suo carattere dinamico e partecipativo. Non mancheranno anche quest’anno Club e Registri storici che trovano posto tra i padiglioni e i grandi spazi aperti della Fiera di Verona, dove i partecipanti ai raduni porteranno i loro gioielli all’interno del quartiere fieristico per condividerli direttamente con i visitatori. Gioielli che saranno esposti accanto ad altri esemplari che hanno scritto la storia dell’automobilismo dal secondo dopoguerra agli anni 70. Immancabile l’appuntamento con **Alfa Romeo**, marchio icona del mondo a quattro ruote italiano, uno dei brand più importanti nella storia d’Italia che per decenni ha primeggiato sulla scena dell’automobilismo mondiale traghettando i valori positivi e l’emozione della sportività sui veicoli di grande serie. Si tratta di un anno particolare per Alfa Romeo: nel 2020, infatti, **il brand italiano compie ben 110 anni**. Quale miglior occasione se non Verona Legend Cars per celebrare questa ricorrenza. Parlando di compleanni, impossibile non citare il quarantesimo festeggiato da **Panda**. L’auto disegnata da Giugiaro 40 anni fa è un gioiello di essenzialità che ancora oggi conquista una grande fetta di mercato. A Verona Panda sarà celebrata con un raduno e una mostra dedicata. Verona Legend Cars si afferma di anno in anno come una sintesi di eleganza, tradizione, design ed esclusività. 

Impossibile mancare l’appuntamento.