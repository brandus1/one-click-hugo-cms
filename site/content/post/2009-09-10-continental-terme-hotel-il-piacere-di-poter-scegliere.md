---
id: 3427
title: Continental Terme Hotel, il piacere di poter scegliere
author: Redazione
type: "post"
guid: http://progressonline.it/2009/09/10/continental-terme-hotel-il-piacere-di-poter-scegliere/
url: "/?p=3427"
post_views_count:
- '9'
- '9'
categories: "['VIAGGI']"
tags: "['benessere', 'enogastronomia', 'vacanze', 'wellness']"
---

Immerso nell’oasi verde del suo grande parco di 100.000 mq, il Continental Terme Hotel è situato nella zona termale di Montegrotto Terme, ai piedi dei Colli Euganei. Conosciuta già ai tempi degli antichi Romani, Montegrotto Terme è famosa in tutta Europa per le proprietà benefiche delle sue acque salso-bromo-iodiche. Dal 1985 la Famiglia Bernardi, coadiuvata da collaboratori altamente qualificati, mette a disposizione dei suoi ospiti un servizio di qualità e una premurosa ospitalità che si percepisce in ogni momento della giornata. Gli ampi spazi interni, essenziali nello stile ma eleganti ed intimi, e gli ambienti esterni ricchi di vegetazione, sono luoghi ideali per rilassarsi ma anche per divertirsi e socializzare. Le moderne camere (100 camere doppie, 10 singole) e le 65 confortevoli suite rappresentano il luogo ideale dove riposare. E per il programma bellezza&amp;benessere basta affidarsi alle mani esperte del personale dell’hotel e lasciarsi coccolare.

Un team di professionisti saprà consigliare e formulare con gli ospiti il percorso più adatto alle loro esigenze. La Beauty Farm propone programmi estetici personalizzati: massaggi rilassanti, drenanti, rassodanti, massaggi orientali come lo shiatsu, l’ayurvedico, il tibetano e le cure estetiche all’avanguardia per ridare tono al proprio aspetto fisico. Un mix ideale per rigenerare il corpo e la mente. Il Centro termale all’interno dell’hotel, comodamente raggiungibile dagli ospiti con ascensori con accesso diretto, sfrutta i benefici naturali dell’acqua e del fango “maturo” (certificato e costantemente controllato dall’Università di Padova) per la cura e la prevenzione di patologie delle articolazioni, dei muscoli e delle ossa. (il Continental Terme hotel è convenzionato con tutte le ASL nazionali per la fango-balneo-terapia e le inalazioni).

Nell’area AQUA &amp; THERMAE le cinque piscine termali sono dotate di percorsi per vasculopatie, panche per idromassaggio, camminamento giapponese per la stimolazione plantare, hydrobike. Inoltre… Vasca con percorso Kneipp, biogrotta termale, sauna finlandese ed una panoramica palestra con attrezzature Technogym.   
Il meraviglioso contesto dei Colli Euganei con percorsi ciclabili e sentieri per gli amanti del trekking, le vicine città d’arte di Padova, Venezia, Vicenza, Verona con visite guidate programmabili in hotel, darà un valore aggiunto alla vacanza. Per gli amanti del golf i vicini campi da golf di Padova, Frassanelle, Montecchia, convenzionati con il Continental, offrono green fees a prezzi ridotti.

**Meeting&amp;Wellness**

Lavorare sodo e poi rilassarsi. Concentrarsi al massimo ed essere sempre di buon umore. Il manager più esigente troverà il perfetto equilibrio tra Business e Relax: nelle sale meeting sarà assistito da funzionalità e discrezione. Potrà poi trasformare ogni incontro di lavoro in un’occasione unica per ritrovare il proprio equilibrio psico-fisico immergendosi nelle piscine ed usufruendo del Centro Termale e della Beauty Farm. E così anche gli uomini d’affari potranno abbandonarsi alle cure dei professionisti del wellness e della remise en forme. Quando lo stress aumenta, infatti, i paradisi del benessere sono lì, nell’albergo di soggiorno.

**I.B.**

**Continental Terme Hotel**  
Via Neroniana 8,   
35036 Montegrotto T. (PD)  
tel.+39 049 79 35 22   
fax +39 049 89 10 683   
[www.continentaltermehotel.it](https://www.continentaltermehotel.it)