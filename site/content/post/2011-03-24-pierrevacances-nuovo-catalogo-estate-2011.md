---
id: 3561
title: 'Pierre&amp;Vacances: nuovo catalogo Estate 2011'
author: Redazione
type: "post"
guid: http://progressonline.it/2011/03/24/pierrevacances-nuovo-catalogo-estate-2011/
url: "/?p=3561"
post_views_count:
- '8'
- '8'
categories: "['VIAGGI']"
---

E’ cominciato un nuovo anno di crescita e investimenti per Pierre&amp;Vacances: il Gruppo francese, leader europeo per i Residence delle vacanze, presenta il nuovo piano di sviluppo per il 2011, con la riorganizzazione strategica del marchio, i progetti di apertura di nuove strutture e il nuovo catalogo “Estate” già in distribuzione presso le adv italiane.

“Siamo tornati al logo storico Pierre&amp;Vacances, con cui siamo riconosciuti da sempre sul mercato nazionale e internazionale, e abbiamo inaugurato il nuovo call center a Parigi dedicato alle agenzie di viaggi per offrire un servizio ancora più efficiente e orari di risposta più ampi – spiega Alessandro Antinori, Responsabile Promozione Italia Pierre&amp;Vacances – Firmiamo il nostro nuovo catalogo Estate 2011 con le migliori proposte in Francia, Italia e Spagna da vivere con le speciali formule d’affitto in resort e residence adatti a tutte le tipologie di clientela: fiori all’occhiello della programmazione estiva restano la nostra Costa Azzurra, con il più ampio e conveniente ventaglio di proposte sul mercato, e il Residence Club Calarossa in Sardegna, su cui quest’anno offriamo l’esclusiva Formula Club perfetta per le vacanze in famiglia in termini di comodità e risparmio. Tra gli altri progetti in cantiere, anche tre grandi nuove strutture in Marocco da inaugurare nel 2012”.

Il catalogo “Estate 2011” racchiude una selezione delle strutture di punta dei marchi del Gruppo (Pierre&amp;Vacances, Pierre&amp;Vacances Premium, Pierre&amp;Vacances Resorts, Maeva, Center Parcs, Sunparks, Adagio City Aparthotel, Hôtels Latitudes, Citéa) per soggiorni al mare, in campagna o nelle più belle città europee con formule d’affitto flessibili che garantiscono massima libertà di vivere la propria vacanza nei migliori residence, resort, alberghi e parchi naturali in Francia, Italia e Spagna.

Oltre al Residence Club Calarossa in Sardegna, anche quest’anno fiore all’occhiello della programmazione del Gruppo in Italia, in evidenza anche il Villaggio dei Turchesi a Castellaneta Marina in Puglia, un residence partner di altissimo profilo e nuova costruzione commercializzato con la formula Pierre&amp;Vacances tutto incluso. In Francia ricchissima l’offerta sulla Costa Azzurra, sulla campagna francese (la Touraine, l’Alsazia e la Provenza) e sulla zona della Francia atlantica e la regione basca dalla cosmopolita Biarritz ai Pirenei. Ottimo rapporto qualità/prezzo anche per le proposte in Spagna, per tuffarsi nel calore della Costa del Sol magari con vista panoramica sullo stretto di Gibilterra nel Resort proposto a Manilva. Senza dimenticare Parigi e le Capitali Europee con gli Aparthotel Adagio, formula innovativa e di enorme successo per le vacanze city.

[www.pierreetvacances.it](https://www.pierreetvacances.it)