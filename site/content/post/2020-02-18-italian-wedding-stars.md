---
id: 12573
title: THE ITALIAN WEDDING STARS AL RELAIS VILLA LINA DI RONCIGLIONE
author: Redazione
type: "post"
guid: https://progressonline.it/?p=12573
url: "/?p=12573"
colormag_page_layout:
- default_layout
hefo_before:
- '0'
hefo_after:
- '0'
categories: "['VIAGGI']"
tags: "['italian wedding', 'turismo Tuscia', 'Tuscia', 'wedding planner']"
---

Un emozionante evento, ideato e realizzato da Daniela Corti, in collaborazione con Silvia Jacopini, ha esaltato le suggestioni di un San Valentino reso indimenticabile dall’elegante struttura della Tuscia.  
Musica, spettacolo, calda accoglienza, romantiche atmosfere e tanto divertimento per gli ospiti dell’evento [“IN LOVE](https://progressonline.it/il-relais-villa-lina-si-svela-per-levento-in-love/)“, il gala party di [The Italian Wedding Stars](https://progressonline.it/a-cinecitta-world-il-premio-the-italian-wedding-stars/), premio alle eccellenze del wedding organizzato da [Daniela Corti](https://progressonline.it/trionfo-per-daniela-corti-a-cinecitta-world-the-italian-wedding-stars-conquista-la-capitale/), che ha celebrato il giorno dell’amore per eccellenza negli eleganti spazi del Relais Villa Lina a Ronciglione (VT) luogo ideale per vivere un momento così ricco di vibrazioni positive.

<figure aria-describedby="caption-attachment-12581" class="wp-caption alignleft" id="attachment_12581" style="width: 245px">![](https://progressonline.it/wp-content/uploads/2020/02/Da-sx-Daniela-Corti-Silvia-Jacopini-Paola-Igliori-Ph.-Melissa-Fusari-2-300x200.jpg)<figcaption class="wp-caption-text" id="caption-attachment-12581">*Da sinistra Daniela Corti, Silvia Jacopini, Paola Igliori*</figcaption></figure>

Daniela Corti e Silvia Jacopini, brillanti wedding &amp; event planner, hanno realizzato un evento che ha esaltato l’ospitalità e l’arte di ricevere, mandando in scena un elegantissimo galà dinner che ha presentato emozionanti momenti di pura piacevolezza con le prelibatezze di uno straordinario menù proposto dal Catering Andrea Raffaldoni, accompagnato dagli ottimi vini della casa vinicola Sensi Trappolini, concluso da golosità straordinarie, come le torte di Katia Malizia o le praline di Chocolate Collefiorito, esaltate dai prestigiosi spumanti della Tenuta Sant’Isidoro, in un luogo incantato ed evocativo con le sue atmosfere sospese tra la fiaba e la realtà, esaltate da allestimenti floreali di grande effetto realizzati da Ilaria Fiorista. Le coinvolgenti armonie musicali di Alterego Show Music e le spettacolari esibizioni di Eleonora De Grandis Emoziony, hanno piacevolmente scandito gli attimi di una serata estremamente romantica, che ha avuto il merito di far scoprire agli ospiti ed alla stampa, una struttura meravigliosa, custodita amabilmente dall’elegantissima padrona di casa, Paola Igliori artista che affonda solide radici familiari nello splendido territorio ricco di storia, arte e cultura.

![](https://progressonline.it/wp-content/uploads/2020/02/The-Italian-Wedding-Stars-In-Love-Ph.-Melissa-Fusari-6-300x200.jpg)

La Tuscia sta sempre più affermando una crescente attitudine nel destination wedding, potendo coinvolgere gli ospiti stranieri con una serie di attrattive culturali, storiche ed artistiche capaci di arricchire e rendere unici prestigiosi e selezionati matrimoni internazionali.

Daniela Corti, vestita per l’occasione dalla stilista Paola Cipriani, insieme a Silvia Jacopini ha dato un’ulteriore prova di talento nell’organizzazione di eventi straordinari e matrimoni da sogno ispirati dalla bellezza dei luoghi che hanno incantato i numerosi ospiti tra i quali spiccava la prestigiosa

![](https://progressonline.it/wp-content/uploads/2020/02/The-Italian-Wedding-Stars-In-Love-Ph.-Melissa-Fusari-1-300x200.jpg)

presenza del Prof. Cav. Francesco Raponi, Fondatore e Presidente della Fondazione Scientifica, Culturale ed Ecclesiastica “Francesco Raponi Onlus” che ha lo scopo di promuovere e sostenere la ricerca, lo studio e la pratica dell’Ossigeno-Ozono Terapia e delle altre scienze.

Gli evocativi scatti fotografici realizzati da Melissa Fusari restituiscono intatta l’atmosfera della serata e degli eleganti spazi d’epoca di Casa Vostra, la struttura del Relais che ha ospitato il Galà Dinner.

![](https://progressonline.it/wp-content/uploads/2020/02/The-Italian-Wedding-Stars-In-Love-Ph.-Melissa-Fusari-3-300x200.jpg)

Un’elegante casa Ottocentesca che si apre verso gli ampi giardini all’italiana, in un percorso costellato dalla scoperta della piscina, delle tante fontane, delle meraviglie botaniche e dei punti bio-energetici.

Uno straordinario parco tanto caro a Paola e che Daniela e Silvia hanno amato dal primo sguardo. Si ringrazia per la cortese collaborazione il Ristorante La Corte dei Prefetti di Vico.

Foto di Melissa Fusari