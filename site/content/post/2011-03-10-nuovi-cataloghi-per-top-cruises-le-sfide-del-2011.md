---
id: 3559
title: 'Nuovi cataloghi per Top Cruises: le sfide del 2011'
author: Redazione
type: "post"
guid: http://progressonline.it/2011/03/10/nuovi-cataloghi-per-top-cruises-le-sfide-del-2011/
url: "/?p=3559"
post_views_count:
- '3'
- '3'
categories: "['VIAGGI']"
---

Si accendono i riflettori su un nuovo anno di crociere firmate Top Cruises: il cruise operator genovese lancia i nuovi cataloghi 2011 presentando a Roma in anteprima le principali novità di programmazione, con un Mediterraneo ancora più ricco grazie alla stretta sinergia con il marchio freestyle NCL e nuove crociere lusso in Nord Europa.

“Torniano nelle adv di tutta Italia con una programmazione ancora più ricca raccolta nei due nuovi cataloghi Crociere e Tour in Europa, dedicati rispettivamente alle nostre proposte nei mari di tutto il mondo e al nostro esclusivo prodotto fluviale – dichiara Francesco Paradisi, Direttore commerciale Top Cruises – In questi primi mesi del 2011 stiamo puntando su formazione e promozione, con oltre 20 incontri per il roadshow, un forte investimento sull’innovazione tecnologica, una strategia commerciale ancora più aggressiva e, soprattutto, su prodotti e navi adatte davvero ad ogni tipologia di passeggeri. Quest’anno siamo presenti sui tre principali porti italiani, con crociere tutto l’anno da Civitavecchia e la nuova, importantissima sfida sul nuovo scalo di Venezia”.

Tra le novità di programmazione che entreranno in catalogo, posto d’onore spetterà alle nuove crociere nel Mediterraneo firmate in sinergia con NCL ed effettuate con le navi più moderne e innovative attualmente in navigazione: la splendida Norwegian Epic, che salperà da Civitavecchia per itinerari di 7 notti “Colori della Spagna” (Civitavecchia, Napoli, Palma di Maiorca, Barcellona, Livorno) e la Norwegian Jade, con le nuove partenze da Venezia per 7 notti tra Croazia, Isole greche e Turchia tutta l’estate e le nuovissime crociere in Terra Santa a partire da ottobre 2011.

New entry anche nei mari del Nord: quest’estate con Top Cruises si potrà scegliere una crociera tra i fiordi del Nord Europa con tutta la comodità e il lusso della navigazione firmata Holland America Line, tra ambienti raffinati, cabine spaziose, intrattenimenti soft e serate di gala. Gli amanti dellle atmosfere nordiche e dei paesaggi mozzafiato potranno approfittare delle speciali partenze a bordo dell’elegante Ms Ryndam (5 stelle) per 7 notti di itinerario “Incanto dei Fiordi” (l’unico in partenza da Dover e navigazione tra i fiori norvegesi tra Bergen, Alesund, Flam e Stavanger), proposto in esclusiva da Top Cruises e con assistenza italiana a bordo.

Oltre che nei nuovi cataloghi già in distribuzione, tutti i dettagli della ricca programmazione 2011 sono disponibili sul sito www.topcruises.it, su www.crocierencl.it per le crociere NCL e www.a-rosa.it per la navigazione fluviale a bordo delle navi A-Rosa.