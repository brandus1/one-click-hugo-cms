---
id: 4204
title: Umberto Brignone, il nuovo volto del pasticciere 2.0
author: Redazione
type: "post"
guid: http://progressonline.it/2015/12/03/umberto-brignone-il-nuovo-volto-del-pasticciere-2-0/
url: "/?p=4204"
post_views_count:
- '16'
- '16'
categories: "['ATTUALITÀ']"
---

<div>Metti un’azienda di famiglia unica al mondo per le sue prelibatezze dolciarie, metti lo spirito d’intraprendenza di un giovane di 23 anni con in tasca una laurea in Management e Comunicazione conseguita a Torino, metti un’esperienza di un anno maturata in ambito economico-finanziario tra la Germania e il Belgio: ecco la storia di Umberto Brignone, rappresentante della terza generazione di pasticcieri droneresi e attuale responsabile marketing della Pasticceria Brignone (a Dronero, in provincia di Cuneo), ereditata dal padre Giorgio. </div><div>“La passione e l’amore per il proprio lavoro è qualcosa che si costruisce nel tempo. Io vivo la pasticceria da quando avevo dieci anni; amo la mia terra d’origine, il cuneese, e la sua storia. Questo mi ha spinto ad impegnarmi per far conoscere Dronero (CN) e i suoi prodotti artigianali dolciari a tutti coloro che apprezzano la qualità italiana” spiega Umberto. </div><div>Così ha predisposto per la propria pasticceria un sistema di e-commerce per allargare la vendita al mercato europeo e aperto i profili social della sua azienda per far conoscere al popolo del web i prodotti di famiglia. </div><div>L’asso nella manica sono i Droneresi, praline di meringhe ripiene di crema pasticcera e rum uniche al mondo, prodotte a mano e incartate una ad una come da tradizione. Una specialità che ha conquistato i palati anche di personaggi illustri, da Giovanni Giolitti a Ernest Hemingway.</div><div>La promozione online va di pari passo con la partecipazione alle più rinomate fiere gastronomiche come Golosaria a Milano, il Salon du Chocolat a Nizza e il Salon de la Gastronomie a Montecarlo.</div><div>www.pasticceriabrignone.com</div><div> </div><div>Maria Baffigi</div><div> </div>