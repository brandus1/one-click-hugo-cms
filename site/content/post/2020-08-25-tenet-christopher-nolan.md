---
id: 13198
title: "Tenet, il primo film che si pu\xF2 guardare al contrario."
author: Redazione GSE
excerpt: "Una tecnologia segretissima permette di riavvolgere il tempo mentre si sta\
  \ ancora verificando, generando armi con un potente effetto sorpresa e dando la\
  \ possibilit\xE0 di modificare gli eventi in corso d\u2019opera. Un agente della\
  \ CIA insegue un magnate russo senza scrupoli in possesso del sistema per sfruttare\
  \ questa tecnologia e che collabora con il \u201Cfuturo\u201D, per modificare il\
  \ passato, con possibili effetti distruttivi. "
type: "post"
guid: https://progressonline.it/?p=13198
url: "/?p=13198"
colormag_page_layout:
- default_layout
categories: "['CULTURA E SPETTACOLO']"
tags: "['Christopher Nolan', 'Il Cavaliere oscuro', 'Inception', 'Memento', 'Tenet']"
---

## Ho visto il nuovo film di Christopher Nolan e vi racconto di che si tratta. 

In anteprima – quasi – mondiale, per via dell’uscita italiana, che anticipa di ben due settimane quella americana, esce la nuova fatica del regista e produttore di acclamatissimi – e complicatissimi – film come Memento, Inception e Interstellar.

Con questo film, prova ancora a togliere il sonno allo spettatore, forse sperando che vada a vederlo più volte, per capirlo.

Il segreto per comprendere la trama è tutto nella natura palindroma del titolo, “Tenet”, utilizzato dai protagonisti come una sorta di parola d’ordine, per comunicarsi tra di loro di “aver capito”.

Beati loro, verrebbe da dire…

**La trama**. Una tecnologia segretissima permette di riavvolgere il tempo mentre si sta ancora verificando, generando armi con un potente effetto sorpresa e dando la possibilità di modificare gli eventi in corso.

Un agente della CIA – John David Washington, figlio di Denzel, che riesce ad essere anche meno espressivo di Robert Pattinson – insegue un magnate russo senza scrupoli, in possesso del sistema per sfruttare questa tecnologia e che collabora con il “futuro”, per modificare il passato, con possibili effetti distruttivi.

<figure class="wp-block-image size-large">![](https://progressonline.it/wp-content/uploads/2020/08/tenet-2.jpg)</figure>Il nuovo film di Nolan risulta così un capolavoro di ingegneria narrativa, con trame che si incrociano, si scontrano e si annullano a vicenda, personaggi che lottano con il proprio alterego “in riavvolgimento” e un finale che in realtà risulta essere l’inizio.

Il difetto principale, è facile intuirlo, è costituito proprio dalla difficoltà di seguire gli eventi, comprenderli, collegarli tra di loro, in un’azione troppo spesso convulsa e confusa, in cui è complicato finanche riconoscere chi fa cosa (e quando).

Lo spiegone finale non è sufficiente a dare un senso a tutto e, alla fine, si resta con un enorme punto interrogativo stampato sulla fronte.

Nolan tenta di nuovo di codificare nel linguaggio cinematografico (hollywoodiano d’azione, per giunta) concetti fisici e filosofici estremamente complessi.

Il risultato è una trama confusionaria e necessariamente incompleta, intrinsecamente incapace di spiegare formule matematiche e teorie scientifiche di così grande complessità.

<figure class="wp-block-embed-youtube wp-block-embed is-type-video is-provider-youtube wp-embed-aspect-16-9 wp-has-aspect-ratio"><div class="wp-block-embed__wrapper"><iframe allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen="" frameborder="0" height="281" loading="lazy" src="https://www.youtube.com/embed/a9YE2jl_07w?feature=oembed" title="TENET – Trailer Finale" width="500"></iframe></div><figcaption>TENET – Trailer ufficiale in italiano</figcaption></figure>