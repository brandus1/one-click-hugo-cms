---
id: 6351
title: "Un\u2019esperienza esotica nel cuore di Amsterdam"
author: Redazione
type: "post"
guid: http://progressonline.it/?p=6351
url: "/?p=6351"
colormag_page_layout:
- default_layout
categories: "['VIAGGI']"
tags: "['Hanakasumi', 'Hotel Okura Amsterdam', 'Nagomi', 'spa']"
---

La cultura giapponese valorizza la ricerca dell’armonia in tutte le cose, anche negli aspetti della vita quotidiana. Il concetto di bellezza implica elegante semplicità, serenità, calma e silenzio e il rituale del bagno porta a purificarsi e rilassasi, liberandosi dallo stress quotidiano. Una giornata trascorsa nella Spa dell’Hotel Okura Amsterdam permette di apprezzare appieno il significato del suo nome: la parola giapponese Nagomi, che significa calma, godendosi un’intera giornata di coccole e relax.

Il Nagomi Package enfatizza, infatti, le radici giapponesi dell’albergo e comprende il rituale Hanakasumi di 60 minuti, che coinvolge tutti i sensi. Ogni fase del protocollo ha un suo preciso significato: il trattamento inizia con un gommage profumato ai boccioli di ciliegio e al loto. I giapponesi infatti hanno una particolare ammirazione per questi due fiori: è usanza tradizionale godere della bellezza della fioritura primaverile degli alberi di ciliegio in fiore, mentre il fiore di loto ha un forte significato spirituale associato al benessere. Durante il gommage i piedi sono massaggiati usando tecniche speciali basate sull’arte del massaggio Shiatsu per rivitalizzare i flussi di energia vitale che, come si sa, partono dai piedi. Si finisce con un breve massaggio rilassante di tutto il corpo.