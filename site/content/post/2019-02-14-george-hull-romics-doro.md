---
title: George Hull, Romics d’oro
author: Redazione
type: post
date: 2019-02-14T10:04:42+00:00
url: /?p=10663
colormag_page_layout:
  - default_layout
categories:
  - CULTURA E SPETTACOLO
tags:
  - george hull
  - Romics
  - "romics d'oro"
  - Romics date
  - Romics Roma
  - Star Wars

---
<p class="ydp3aef6c35yiv5041332250ydp2ba16a1ayiv6271043519ydpfe7556acMsoNormal">
  <strong><img decoding="async" loading="lazy" class="alignleft  wp-image-10666" src="https://progressonline.it/wp-content/uploads/2019/02/romics-logo511x413-300x242.png" alt="" width="236" height="190" />George Hull</strong> sarà uno dei <strong>Romics d’Oro Cinema</strong> della venticinquesima edizione di Romics, dal 4 al 7 aprile 2019 alle Fiera di Roma.
</p>

<p class="ydp3aef6c35yiv5041332250ydp2ba16a1ayiv6271043519ydpfe7556acMsoNormal">
  <img decoding="async" loading="lazy" class="wp-image-10665  alignright" src="https://progressonline.it/wp-content/uploads/2019/02/MV5BYmU1NDRjNDgtMzhiMi00NjZmLTg5NGItZDNiZjU5NTU4OTE0XkEyXkFqcGdeQXVyNzkwMjQ5NzM@._V1_UY1200_CR7006301200_AL_-538x1024.jpg" alt="" width="260" height="495" />Nato in India e laureato in Design Industriale, il talento visionario di George Hull l’ha portato giovanissimo, subito dopo la laurea, da un piccolo villaggio indiano direttamente alla Industrial Light & Magic di George Lucas. Il film con il quale ha esordito è stato <i>Forrest Gump</i> ma il suo passaggio alla fantascienza è stato praticamente immediato, come Lead Visual Effects Art Director per le edizioni speciali di <strong>Star Wars, <i>L’impero colpisce ancora</i></strong> e <i>Il ritorno dello Jedi</i>, e poi per il secondo <i>Jurassic Park.</i> Dopo sei anni alla ILM, George ha creato un suo studio ed è oggi uno dei più importanti concept designer al mondo, ricercato dai registi e dalle major per la sua enciclopedica abilità nell’inventare universi immaginativi, robot iperrealistici, astronavi e paesaggi urbani del futuro che ricordano quelli di Syd Mead (anche lui Romics d’Oro 2007). Nei credits di <strong>George Hull</strong> si trovano molte delle opere indimenticabili della fantascienza hollywoodiana contemporanea: da <i>The Matrix: Reloaded</i> e <i>Revolution</i> a <i>Cloud Atlas</i>, da <i>Blade Runner 2049</i> a <i>Star Wars Episode 8 – Gli ultimi Jedi</i>, da <i>Wall-E </i>al secondo <i>Guardiani della Galassia</i>. Nella sua eclettica carriera, inoltre, tra i film che rendono il talento di Hull particolarmente interessante per i fan di Romics vanno ricordati titoli quali: <i>V for Vendetta</i>, <i>Terminator Salvation</i>, il terzo <i>Transformers</i>, <i>Iron–man 2</i> e il nuovo <i>Godzilla: Kings of Monsters</i>, in arrivo in sala nel corso della prossima estate. In questo momento, infine, George sta contribuendo a creare l’immaginario visivo di quella che definisce l’opera dei suoi sogni: il nuovo <i>Dune</i>, adattamento cinematografico &#8211; per la regia di Denis Villeneuve &#8211; del libro di Frank Herbert, uno dei romanzi di fantascienza più venduti di tutti i tempi.
</p>

<p class="ydp3aef6c35yiv5041332250ydp2ba16a1ayiv6271043519ydpfe7556acMsoNormal">
  George Hull sarà ospite di <strong>Romics dal 4 al 7 aprile</strong>, dove sarà protagonista di una mostra dedicata ai suoi lavori per grandi blockbuster hollywoodiani della fantascienza e parteciperà ad eventi speciali
</p>