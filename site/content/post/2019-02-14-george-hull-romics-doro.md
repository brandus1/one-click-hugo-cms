---
id: 10663
title: George Hull, Romics d&#8217;oro
author: Redazione
type: "post"
guid: http://progressonline.it/?p=10663
url: "/?p=10663"
colormag_page_layout:
- default_layout
categories: "['CULTURA E SPETTACOLO']"
tags: "['george hull', 'Romics', "romics d'oro", 'Romics date', 'Romics Roma', 'Star Wars']"
---

**![](https://progressonline.it/wp-content/uploads/2019/02/romics-logo511x413-300x242.png)George Hull** sarà uno dei **Romics d’Oro Cinema** della venticinquesima edizione di Romics, dal 4 al 7 aprile 2019 alle Fiera di Roma.

![](https://progressonline.it/wp-content/uploads/2019/02/MV5BYmU1NDRjNDgtMzhiMi00NjZmLTg5NGItZDNiZjU5NTU4OTE0XkEyXkFqcGdeQXVyNzkwMjQ5NzM@._V1_UY1200_CR7006301200_AL_-538x1024.jpg)Nato in India e laureato in Design Industriale, il talento visionario di George Hull l’ha portato giovanissimo, subito dopo la laurea, da un piccolo villaggio indiano direttamente alla Industrial Light &amp; Magic di George Lucas. Il film con il quale ha esordito è stato *Forrest Gump* ma il suo passaggio alla fantascienza è stato praticamente immediato, come Lead Visual Effects Art Director per le edizioni speciali di **Star Wars, *L’impero colpisce ancora*** e *Il ritorno dello Jedi*, e poi per il secondo *Jurassic Park.* Dopo sei anni alla ILM, George ha creato un suo studio ed è oggi uno dei più importanti concept designer al mondo, ricercato dai registi e dalle major per la sua enciclopedica abilità nell’inventare universi immaginativi, robot iperrealistici, astronavi e paesaggi urbani del futuro che ricordano quelli di Syd Mead (anche lui Romics d’Oro 2007). Nei credits di **George Hull** si trovano molte delle opere indimenticabili della fantascienza hollywoodiana contemporanea: da *The Matrix: Reloaded* e *Revolution* a *Cloud Atlas*, da *Blade Runner 2049* a *Star Wars Episode 8 – Gli ultimi Jedi*, da *Wall-E* al secondo *Guardiani della Galassia*. Nella sua eclettica carriera, inoltre, tra i film che rendono il talento di Hull particolarmente interessante per i fan di Romics vanno ricordati titoli quali: *V for Vendetta*, *Terminator Salvation*, il terzo *Transformers*, *Iron–man 2* e il nuovo *Godzilla: Kings of Monsters*, in arrivo in sala nel corso della prossima estate. In questo momento, infine, George sta contribuendo a creare l’immaginario visivo di quella che definisce l’opera dei suoi sogni: il nuovo *Dune*, adattamento cinematografico – per la regia di Denis Villeneuve – del libro di Frank Herbert, uno dei romanzi di fantascienza più venduti di tutti i tempi.

George Hull sarà ospite di **Romics dal 4 al 7 aprile**, dove sarà protagonista di una mostra dedicata ai suoi lavori per grandi blockbuster hollywoodiani della fantascienza e parteciperà ad eventi speciali