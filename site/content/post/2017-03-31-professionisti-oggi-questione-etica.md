---
id: 5796
title: 'Professionisti oggi: questione di etica'
author: Redazione
type: "post"
guid: http://progressonline.it/?p=5796
url: "/?p=5796"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
post_views_count:
- '23'
- '24'
td_post_theme_settings:
- a:1:{s:16:"td_post_template";s:17:"single_template_1";}
- a:1:{s:16:"td_post_template";s:17:"single_template_1";}
categories: "['CULTURA E SPETTACOLO']"
tags: "['ALD', 'Asg automotive', 'etica', 'Etica delle professioni', 'milano', 'professionisti']"
---

Si svolgerà a Milano l’undicesima tappa del roadshow di convegni di Etica delle Professioni. Questa nuova tavola rotonda, il cui tema sarà rivolto alla comunicazione dei professionisti, coinvolgerà importanti ospiti e relatori

Torna l’appuntamento con il roadshow di Etica delle Professioni: il 6 aprile, presso la Sala Verdi di Palazzo delle Stelline a Milano, si svolgerà il convegno “Come comunicano le professioni? Profili giuridici, deontologici, etici”, un incontro rivolto a tutti gli ordini con particolare riferimento ad avvocati, commercialisti ed esperti contabili e giornalisti, per cui sono riconosciuti crediti formativi professionali.  
La tavola rotonda è l’undicesima tappa del road show di Etica delle Professioni: negli anni passati, presso le città di Roma, Milano e Napoli, sono stati affrontati diversi temi e sfumature della questione inerente l’ambito dell’etica nel mondo del lavoro tramite momenti di incontro di successo. Oggi risulta infatti fondamentale sensibilizzare i professionisti sul tema dell’etica delle professioni.  
Ogni professionista ha una duplice responsabilità rispetto al suo comunicare: come comunica sé stesso e come comunica il contenuto della propria prestazione. Avvocati, tra i cultori primari della parola, ma anche medici, giornalisti, psicologi, commercialisti, architetti e tutti gli altri professionisti hanno la grande missione di comunicare il giusto, il vero, il corretto. Ecco perché parlare di comunicazione assume un’importanza fondamentale nella prospettiva di offrire professioni sempre più evolute, affidabili e al passo coi tempi. Comunicare cosa? Comunicare come? Le professioni possono costruire la fiducia con parole intellegibili, chiare, trasparenti, credibili e responsabili.  
Moderati dal Vicedirettore del Tg3 Giuliano Giubilei, a parlarne saranno importanti relatori che, con la loro esperienza e competenza, potranno offrire un fondamentale contributo per analizzare più approfonditamente la questione relativa al rapporto tra etica e comunicazione.

I PROTAGONISTI

**Avv. Maurizio De Tilla**  
Presidente Associazione Nazionale Avvocati Italiani e già Presidente Adepp e Cassa Nazionale Forense

Maurizio de Tilla è Presidente dell’Associazione Nazionale Avvocati Italiani e Presidente CUP – Napoli. Nasce a Napoli il 6 aprile 1941. Si laurea presso l’Università degli Studi di Napoli Federico II e dal 1966 esercita la professione di avvocato civilista, patrocinante in Cassazione. Da sempre ha assistito soggetti privati e importanti gruppi societari in problematiche afferenti la materia civilistica e, in particolare, in quella immobiliare. E’ autore di innumerevoli articoli in materia di diritto civile e immobiliare. E’ coordinatore scientifico e Coautore della Enciclopedia Giuridica de “Il Sole 24 Ore”. Nel 2005 ha fondato, in collaborazione con altri, la rivista giuridica Immobili &amp; Diritto, edita da Il Sole 24 Ore, di cui è stato il direttore scientifico fino al 2012. Numerosi sono gli incarichi ricoperti nei consigli di amministrazione di società di spicco nel panorama imprenditoriale italiano. Attento alle tematiche sociali, coordina il Comitato scienza e diritto della Fondazione Umberto Veronesi ed è Presidente della Commissione Giustizia della Lega Italiana dei diritti dell’uomo. Ha pubblicato, assieme al prof. Umberto Veronesi e all’avv. Lucio Militerni, i seguenti volumi: La Parola al Paziente, Sperling e Kupfer Editori, 2008, Il testamento biologico, Sperling e Kupfer Editori, 2007; Nessuno deve scegliere per noi, Sperling &amp; Kupfer Editori, 2007.

**Dott.ssa Giulia Picchi**  
Fondatrice di Marketude

Si occupa di strategia, marketing, comunicazione e sviluppo del business per studi di avvocati e di commercialisti. Nel 2006 ha fondato Marketude di cui è senior partner, e dal 2011 è consultant di KermaPartners, società internazionale leader nella consulenza strategica di studi legali, di commercialisti e altre realtà professionali. Tiene lezioni come docente e scrive libri e articoli sul marketing per commercialisti e avvocati. Ha collaborato come consulente con l’Ordine dei Dottori Commercialisti e degli Esperti Contabili di Milano per il quale, oltre ad occuparsi della comunicazione nei confronti degli iscritti, ha anche condotto una ricerca sullo stato del marketing all’interno degli studi nel 2007 e con la Fondazione dei Dottori Commercialisti di Milano come Responsabile delle comunicazioni interne. Dal 2010 al 2012 ho seguito la campagna di comunicazione integrata dell’Ordine dei Dottori Commercialisti e degli Esperti Contabili di Venezia.  
**Dott. Nicola Di Molfetta**  
Direttore di Legalcommunity

Quarant’anni. Giornalista professionista è considerato il più esperto conoscitore del mercato dei servizi legali in Italia. Dal 2014 dirige Legalcommunity.it e il quindicinale MAG. In passato ha lavorato per Il Sole 24 Ore, Panorama Economy, Top Legal e Lettera43.it.

**Dott. Luca Toffoloni**  
Fondatore di Blue Ocarina e autore del libro La Prospettiva Nuova

Amministratore unico di Blue Ocarina, un’azienda di servizi internet, ne ha ricoperto il ruolo fin dal 2000. È stato tra i primi in Italia a intuire la potenzialità che il mondo del Web ha offerto alle persone comuni, di ogni estrazione sociale o nazionalità. Ideando il suo innovativo CMS, il più performante oggi presente in rete, sta creando una community che offrirà una possibilità lavorativa esemplare a tutti gli utenti del Web, interessati a uno sviluppo creativo e virtuoso della rete stessa. Oggi, con la pubblicazione del libro La Prospettiva Nuova, l’autore stabilisce un piano d’azione per affrontare le nuove sfide del futuro, permettendo a chiunque di essere parte proattiva del cambiamento, invece che subirlo passivamente. Il progetto di Luca Toffoloni è quello di formare un pensiero costruttivo che permetta agli utenti di rendere redditizi i siti presenti e futuri in rete.

**Arch. Andrea Savio**  
Studio di architettura, Milano

Andrea Savio, laureato in Architettura presso il Politecnico di Milano nel 1983, svolge attività professionale nel campo della progettazione civile, dell’urbanistica e dell’architettura di interni.  
Professore incaricato di Analisi della Morfologia Urbana presso la Facoltà di Architettura del Politecnico di Milano, dal 1997 al 2014.  
Tra le sue pubblicazioni: Le capitali dell’architettura moderna (Alinea, Firenze, 1987), Il Salk Institute di Louis I. Kahn (Alinea, Firenze, 1989), Abitare la città (CLUP, Milano, 1989, in coll.), Gli elementi del progetto (Alinea, Firenze, 1991), Louis I. Kahn itinerari (Officina Edizioni, Roma, 1996), Vico Magistretti – Case Rosse a Framura (Alinea, Firenze, 2012). La trasmissione del sapere (curatore – Maggioli, Milano, 2016).

Lucia Mancini  
**ETICA DELLE PROFESSIONI**  
*“Come comunicano le professioni? Profili giuridici, deontologici, etici”*

6 Aprile 2017, Milano – Ore 15.00  
Palazzo delle Stelline (Sala Verdi) – Corso Magenta, 61  
www.eticadelleprofessioni.it  
“Come comunicano le professioni? Profili giuridici, deontologici, etici” è organizzato dall’Avv. Valeria Ruoppolo e da La6 Group in collaborazione con l’Associazione Nazionale Avvocati Italiani – ANAI.  
L’evento ha il Patrocinio dell’Ordine dei Giornalisti della Lombardia, dell’Ordine Provinciale dei Medici Chirurghi e degli Odontoiatri di Milano e dell’Ordine degli Architetti, Pianificatori, Paesaggisti e Conservatori della Provincia di Milano.  
Partner del convegno sono Blue Ocarina, Legalcommunity e Marketude.  
Sponsor: ALD Automotive e ASG – Automotive Service Group.

Domenico Daniele Battaglia