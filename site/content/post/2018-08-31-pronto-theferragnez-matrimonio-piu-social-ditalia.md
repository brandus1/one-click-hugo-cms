---
id: 9502
title: "Tutto pronto per #TheFerragnez: il matrimonio pi\xF9 social d&#8217;Italia"
author: Redazione
type: "post"
guid: http://progressonline.it/?p=9502
url: "/?p=9502"
colormag_page_layout:
- default_layout
categories: "['ATTUALITÀ']"
tags: "['#theferragnez', 'Chiara Ferragni', 'Fedez', 'matrimonio fedez', 'matrimonio fedez ferragni', 'noto', 'Sicilia', 'the ferragnez']"
---

![](https://progressonline.it/wp-content/uploads/2018/08/chiara-ferragni-fedez-300x169.jpg)**Chiara Ferragni** (1987) e **Federico Leonardo Lucia** (1989) si sposeranno domani, 1 settembre, a Noto (Siracusa), considerata la capitale del barocco siciliano e il cui centro storico è stato dichiarato patrimonio mondiale **dell’UNESCO**. La decisione di celebrare il matrimonio Fedez-Ferragni a Noto è legata alle origini siciliane della madre della sposa. Con l’hashtag ***\#TheFerragnez***, lanciato dalla coppia, nella cittadina sicula andrà in scena il matrimonio più social dell’anno, e le straordinarie location scelte per l’occasione – Palazzo Ducezio, Dimora delle Balze, Palazzo Nicolaci – avranno sicuramente molta visibilità. Questa sera gli ospiti sono invitati a una festa privata a Palazzo Nicolaci, nel centro storico di Noto.![](https://progressonline.it/wp-content/uploads/2018/08/dimora-balze-noto-300x171.jpg)

La cerimonia sarà celebrata nella Sala degli Specchi di Palazzo Ducezio, uno dei tanti gioielli dell’architettura di Noto, situato vicino al Duomo di San Nicolò. Costruito all’inizio del XIX secolo, questo monumento è famoso non solo per la sua loggia, ma anche per la sala ovale con soffitto affrescato. Oggi l’edificio è sede del Comune di Noto. Il ricevimento di matrimonio si svolgerà nella Dimora delle Balze, una casa colonica del diciottesimo secolo con 25 ettari di terreno e una bellissima area esterna arredata con divani sull’erba e tavoli in stile lounge all’ombra di gazebo bianchi.

I cellulari sono carichi, gli ospiti hanno già fatto il pieno di giga e sono pronti a testimoniare ogni attimo della festa condividendo sui social quanto accadrà a Noto. L’hashtag dell’evento, è prevedibile, diventerà trending topic in Italia.