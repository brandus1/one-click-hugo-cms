---
title: Il Destination Wedding in Italia ha un cuore verde
author: Redazione
type: post
date: 2019-11-04T09:42:29+00:00
url: /?p=12027
colormag_page_layout:
  - default_layout
categories:
  - VIAGGI

---
**Un mondo incantato al centro della Penisola ricco di castelli, resort e una cucina in cui trionfa il tartufo. Daniela Corti ha selezionato e fatto scoprire a giornalisti e wedding planner, meravigliose destinazioni in una regione che si conferma leader per l’accoglienza di matrimoni internazionali.** 

<figure id="attachment_12030" aria-describedby="caption-attachment-12030" style="width: 400px" class="wp-caption alignleft"><img decoding="async" loading="lazy" class="wp-image-12030" src="https://progressonline.it/wp-content/uploads/2019/11/Castello-di-Ramazzano-Ph.-Riccardo-Giommetti-42-300x200.jpg" alt="" width="400" height="267" /><figcaption id="caption-attachment-12030" class="wp-caption-text">Castello di Ramazzano &#8211; Ph. Riccardo Giommetti</figcaption></figure>

Un cielo limpido e temperature primaverili che hanno reso ancora più piacevole gli itinerari in Umbria proposti da **Daniela Corti** per **Undiscovered Italy Tour**, con il patrocinio di **ENIT**. Giunti in Umbria dopo un confortevole viaggio da Roma curato da **Fast Track Autonoleggi** ed accolti dai delicati profumi e dai graditissimi cadeaux offerti loro dalla Maison **Pomi d’Umbria**, giornalisti e destination wedding planner sono stati ospitati nella magica atmosfera del **Castello di Petrata**, antica fortezza del XIV sec. sapientemente ristrutturata, con una vista unica su Assisi e Perugia. Gli ospiti si sono avventurati, in compagnia della cagnolina Aria, in una appassionante caccia ai tartufi che hanno arricchito la tavola degli ospiti con il gusto unico di questo prezioso tesoro della terra. Quattro giornate baciate dal calore del sole che hanno consentito di scoprire le meraviglie nascoste di location straordinarie, in una terra forte ma dolce, capace di accogliere le celebrazioni più importanti in strutture storiche, eleganti resort, esclusive dimore in cui sobrietà ed eleganza sono elementi imprescindibili per ambientare matrimoni internazionali, con un sapore decisamente particolare e un’accoglienza sempre adeguata e cordiale. Il viaggio alla scoperta dell’Umbria è proseguito, il giorno successivo con il prezioso supporto di **Btour** che ha fornito il confortevole minibus che ha condotto gli ospiti in tutte le tappe degli itinerari. Dall’incantevole borgo del **Castello di Gallano**, dove è stata ambientata una divertente cooking class che ha permesso di imparare come realizzare i deliziosi gnocchi di patate gustati, tra le altre prelibatezze del territorio, nel delizioso pranzo conviviale che ha preceduto la degustazione di vini nelle prestigiose **Cantine Briziarelli,** avvolte dai deliziosi colori che l’inizio dell’autunno regala ai rigogliosi filari di importanti vitigni, tra i quali trionfa il rosso intenso di Sua Maestà **il Sagrantino di Montefalco**. **Sofia Rocchetti**, eclettica designer di moda e gioielli, ha dato prova della sua creatività proponendo agli ospiti alcuni elementi delle sue collezioni: fashion bags, accessori, monili e i deliziosi grembiuli de “**La Cucina Alchemica**”, autentici capolavori moda, capaci di reinventare la semplicità di un capo da lavoro in chiave fashion. La mattina del giorno successivo, prima di raggiungere **Bevagna**, il tour ha toccato una splendida location, la **Tenuta di San Masseo**, immersa in un parco di 20.000 mq che integra splendidi elementi artistici e di design. Un ambiente unico ed esclusivo in cui godere di una vista unica, il magico scenario della città di Assisi all’interno di un’oasi di assoluto relax spirituale, a diretto contatto con la natura ed il territorio. Una interessantissima visita guidata ha fatto scoprire i tesori storici di Bevagna.

<figure id="attachment_12028" aria-describedby="caption-attachment-12028" style="width: 400px" class="wp-caption alignright"><img decoding="async" loading="lazy" class="wp-image-12028" src="https://progressonline.it/wp-content/uploads/2019/11/Castello-di-Petrata-Ph.-Riccardo-Giommetti-3-300x200.jpg" alt="" width="400" height="267" /><figcaption id="caption-attachment-12028" class="wp-caption-text">Castello di Petrata &#8211; Ph. Riccardo Giommett</figcaption></figure>

Chiese romaniche, il borgo medievale e le vestigia romane su cui si stagliano i resti del teatro del primo secolo, all’interno del quale è ospitato l’incredibile **Ristorante Redibus,** una scoperta preziosa per l’assoluta unicità della location e per i deliziosi sapori dei piatti proposti. Una straordinaria esperienza è stata offerta poi da **Tasselli Cashmere,** che ha rivelato ai giornalisti un aspetto sconosciuto di questa meravigliosa tradizione artigiana locale. Bevagna storicamente produceva tessuti, ricami e questa preziosa maglieria, apprezzata in tutto il Mondo per l’eccellenza della lana e la qualità delle lavorazioni. Il **Castello di Ramazzano** ha ospitato giornalisti e destination wedding planner per l’ultima tappa di questo entusiasmante Tour che ha esaltato le caratteristiche di grande organizzatrice di eventi di Daniela Corti, che si appresta a suggellare un nuovo anno di successi di **Madreperla Wedding & Event Production**, con la nuova edizione di **The Italian Wedding Stars** che si terrà il 29 Novembre a Roma. Il Castello del XII secolo, più volte restaurato nel corso dei secoli, offre varie sale affrescate e conserva un prezioso sviluppo murario, merlato alla guelfa con una torre quadrata ed un cortile interno che è stato teatro di una graditissima lezione sul cioccolato, al termine della quale gli ospiti hanno realizzato e degustato il dolce più importante del territorio di Perugia, il cioccolatino che ha fatto sognare generazioni di innamorati: il **Bacio**. Mentre la padrona di casa insegnava come realizzare e stendere a mano la pasta sfoglia, gli incuriositi giornalisti &#8211; fotografati dal brillante **Riccardo Giommetti**, che ha realizzato tutti gli scatti del reportage del Tour &#8211; hanno amabilmente “pasticciato” con il cioccolato, sfidandosi a realizzare il bacio più bello. Una gustosissima cena, frutto della fusione tra cucina pugliese e prodotti umbri, ha chiuso in bellezza un appassionante itinerario che ha fatto emergere alcuni dei tesori di una terra ricca e generosa come l’Umbria, confermandone l’altissima vocazione all’accoglienza turistica e la specializzazione nel destination wedding.