---
title: Tutti pazzi per Copenaghen, capitale “Best in Travel” 2019
author: Redazione
type: post
date: 2019-12-16T11:10:48+00:00
url: /?p=12282
colormag_page_layout:
  - default_layout
categories:
  - VIAGGI
tags:
  - Danimarca
  - turismo danimarca
  - Viaggi

---
<img decoding="async" loading="lazy" class="wp-image-12286 alignleft" src="https://progressonline.it/wp-content/uploads/2019/12/copia-nyhavn-3-300x225.jpg" alt="" width="400" height="300" />

Rapisce, stupisce, incanta. **Copenaghen**, come dice la colonna sonora di un vecchio film, è la &#8220;bianca sirena del nord&#8221;. Una creatura leggendaria e seducente. Sarà una coincidenza allora se il suo simbolo è proprio la tanto amata/odiata statua della Sirenetta di andersiana memoria? Forse no.

København &#8211; in danese &#8211; è stata una delle capitali europee più visitate nel 2019 e il merito, almeno in parte, si deve alla nomina a città &#8220;Best In Travel&#8221; 2019 da parte di **Lonely Planet**. È una città fuori dal comune, bella, pulita, silenziosa, efficiente, a misura d&#8217;uomo. Troppo perfetta per essere vera, eppure questo spiega perché tutti, ma proprio tutti, sono pazzi per Copenaghen.

L&#8217;attrazione che più di ogni altra vi farà innamorare è il **Parco divertimenti di Tivoli** (o Giardini di Tivoli). È il posto più stupefacente da vedere in città, uno di quei luoghi che ti restano dentro perché racchiudono qualcosa di magico, capace di risvegliare il/la bambino/a che c&#8217;è in ognuno di noi. E, non a caso, Walt Disney ha tratto ispirazione da questo parco.

Tivoli è stato realizzato alla metà dell&#8217;800 e pare conservi al suo interno le montagne russe in legno ancora funzionanti più antiche al mondo (le rutschebanen). Sembra inoltre che sia stato realizzato per distogliere i cittadini dalla politica durante il regno di Cristiano VIII. Accanto alle attrazioni più spericolate, dispone di splendidi giardini paesaggistici, di negozi, di un laghetto artificiale e di un teatro (Teatro della Pantomima). La cura e la ricercatezza dei dettagli vi lasceranno a bocca aperta. D&#8217;estate vi si tengono concerti e a dicembre il tradizionale mercatino di Natale.

#### Il momento migliore per visitarlo è la sera, quando le luci lo rendono particolarmente suggestivo.

Con le sue caratteristiche casette colorate, le bici, i lucchetti degli innamorati con le iniziali incise, le vecchie barche ormeggiate, il profumo di burro e di caffè che esce dai locali (se ne beve moltissimo), il **Nyhavn Canal è il fulcro del turismo di Copenaghen.**

<img decoding="async" loading="lazy" class="wp-image-12287 alignright" src="https://progressonline.it/wp-content/uploads/2019/12/sirenetta-300x225.jpg" alt="" width="400" height="300" /> 

In almeno tre di queste vivaci abitazioni affacciate sul canale visse **Hans Christian Andersen**, il celebre scrittore danese conosciuto soprattutto per le fiabe, dalla &#8220;**Sirenetta**&#8221; al &#8220;Brutto anatroccolo&#8221; alla &#8220;Principessa sul pisello&#8221;. E in effetti, stando al suo aspetto attuale, il canale di Nyhavn ha un&#8217;aria un po&#8217; fiabesca (ci si aspetterebbe quasi di veder uscire dalle porticine di queste case degli gnomi oppure Hansel e Gretel).

La zona è molto frequentata ma tranquilla e costituisce uno degli scorci più romantici e peculiari della città. Un altro di quei luoghi insomma che fanno battere il cuore. In più è un buon punto di partenza per raggiungere il quartiere reale, il Kastellet, Christainsvn e il castello di Amalienborg.

Tutta un&#8217;altra storia la visita alla vicina **Christiania** (o Libera Città di Christiania). Si tratta di un vero e proprio esperimento sociale, unico al mondo e in un attimo dalla favola si passa alla più pura utopia. Semplicemente surreale, ma davvero interessante.

<figure id="attachment_12284" aria-describedby="caption-attachment-12284" style="width: 400px" class="wp-caption alignleft"><img decoding="async" loading="lazy" class="wp-image-12284" src="https://progressonline.it/wp-content/uploads/2019/12/christiania-300x225.jpg" alt="" width="400" height="300" /><figcaption id="caption-attachment-12284" class="wp-caption-text">sdr</figcaption></figure>

**Christiania** venne fondata da un gruppo di hippie europei negli anni &#8217;70 come città autogestita, anarchica e pacifista. Questi ultimi occuparono un&#8217;area abbandonata corrispondente a una vecchia base militare e nelle ex caserme iniziarono a sorgere così botteghe, ristoranti, cinema, una radio e tutto ciò che poteva servire alla comunità. All&#8217;interno dei suoi confini era ed è consentita la vendita e il consumo delle droghe leggere (assolutamente vietate sono invece le droghe pesanti), si può circolare solo a piedi (o in bici) e chiaramente è bandito l&#8217;accesso alle forze dell&#8217;ordine. Nonostante le pressioni da parte del governo danese per la sua dismissione, continua a esistere e ad attrarre turisti da ogni dove.

La situazione a Christiania è stata normalizzata, l’importante è non scattare foto lungo la rinomata Pusher Street. Qui hashish e marijuana vengono venduti apertamente in chioschi e banchetti e le foto infastidiscono gli spacciatori.

Infine non si può non parlare dell&#8217;architettura e del design, due campi in cui la **Danimarca** è maestra. Gran parte del fascino della città risiede infatti nell&#8217;urbanistica e nella filosofia che si cela dietro il modo di costruire e arredare dei danesi. Copenaghen è puntellata da edifici dalle forme davvero insolite, innovativi ma estremamente funzionali e a basso impatto ambientale. Sono pur sempre gli inventori dei mattoncini Lego, dovrà significare qualcosa!

Il rispetto dell&#8217;ambiente è sempre al primo posto. La natura non viene scavalcata, si fonde col paesaggio urbano e viceversa, mentre le nuove costruzioni convivono armoniosamente con quelle preesistenti. Gli stili e le epoche si mescolano e così accanto ai tesori rinascimentali (ad esempio il Rosenborg Slot) si trovano alcuni sorprendenti edifici contemporanei, come il cosiddetto Diamante Nero, ovvero la Biblioteca Reale, e il vicino **Dansk Arkitektur Center**, il Teatro dell&#8217;Opera e tanti edifici residenziali e palazzi disseminati per la città.

Quella per il design è una vera e propria mania. Da sempre in Danimarca l&#8217;attenzione al design degli oggetti e della mobilia ha ricoperto un ruolo centrale, soprattutto aiutandoli a creare ambienti caldi, accoglienti, piacevoli da vivere. E ciò vale tanto per i luoghi pubblici &#8211; caffetterie, alberghi, ristoranti, librerie &#8211; quanto per quelli privati. A Copenaghen si tiene ogni anno un Festival del Design e non lontano dalla Marmorkirken si trova il **Designmuseum Danmark**.

#### Insomma, qui il futuro è già arrivato e di un futuro così &#8211; senza frenesia, senza smog, senza degrado &#8211; non ci si può che innamorare.

<p style="text-align: right;">
  <a href="https://viaggiatriceindipendente.com/">Viaggiatrice Indipendente</a>
</p>