---
id: 13350
title: '&#8220;Il tempo del cuore. Il Galateo delle donne imperfette&#8221; in libreria
  dal 12 ottobre'
author: Redazione
type: "post"
guid: https://progressonline.it/?p=13350
url: "/?p=13350"
colormag_page_layout:
- default_layout
categories: "['ATTUALITÀ', 'CULTURA E SPETTACOLO']"
tags: "['Libri', 'libro']"
---

Tra pregiudizi e stereotipi, le storie di tante donne sono spesso vissute tra incomprensioni, disagi, difficoltà e violenze. A ogni età.

Può la donna “imperfetta” essere protagonista di una “rivoluzione” dei sentimenti senza esserne vittima? L’imperfezione, con una visione di costante apertura e di accoglienza, e la fragilità, condizione profondamente umana, possono essere il punto di forza dirompente per un’inversione di marcia.

## “Il tempo del cuore” non è un decalogo, è un libro per riflettere, per sentire il gusto della vita, per sorridere. 

È un percorso di resilienza che crede nella possibilità del cambiamento recuperando, con la profondità dei sentimenti delle donne, forza interiore, autostima, solidarietà e benessere. Il libro è un viaggio tra sentimenti e passioni, tra solitudini e affetti, tra spiritualità ed eticità, vissuto anche da donne incontrate dall’autrice. Donne che sognano, soffrono, amano e che vivono, comunque, con gioia in ogni stagione della vita.

- - - - - -

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2020/10/Cattura-1.jpg)<figcaption>**Elvira Frojo, Il tempo del cuore. Il Galateo delle donne imperfette, Edizioni San Paolo 2020, pp. 176, euro 18,00**</figcaption></figure></div> **ELVIRA FROJO** coniugata e madre di due figli, vive a Roma. Avvocato, già Dirigente della Pubblica Amministrazione, è Commendatore dell’Ordine al Merito della Repubblica Italiana. È Vice presidente della Fondazione Parioli Onlus, operante soprattutto nel settore sanitario. Coautrice di *Non di solo pane* (Le Lettere, 2015 e Maggioli, 2017), è autrice di *Il sorriso delle donne imperfette*. *Viaggio nell’alfabeto del benessere* (San Paolo, 2018). Collabora con riviste e cura un blog per Formiche.net.  
Nel 2016 ha ricevuto a Roma, in Campidoglio, il Premio “Personalità Europea” e il Premio “I love Ischia”; nel 2017, a Caserta, il Premio per la cultura al “Festival Nazionale della Vita” e, a Ischia, il Premio internazionale “Amici di Ischia”.