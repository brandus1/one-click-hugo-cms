---
title: 'Bernini rivive nella Galleria Borghese: esposte le opere dell’architetto di Roma'
author: Redazione
type: post
date: 2017-10-30T14:13:43+00:00
url: /?p=7017
colormag_page_layout:
  - default_layout
categories:
  - CULTURA E SPETTACOLO
  - SLIDE
tags:
  - arte
  - arte Roma
  - Bernini
  - Bernini Galleria Borghese
  - Bernini mostra Roma
  - Bernini Roma
  - Galleria Borghese
  - Galleria Borghese mostra
  - Galleria Borghese Roma
  - Mostra Bernini
  - mostre roma

---
<img decoding="async" loading="lazy" class="size-medium wp-image-7044 alignleft" src="https://progressonline.it/wp-content/uploads/2017/10/06_gb_bernini_web_530x350_immagine_news_thumbnail-300x198.jpg" alt="" width="300" height="198" />**Gian Lorenzo Bernini rivive a Rom**a: a **Galleria Borghese** le opere del noto artista sono esposte a 20 anni dall&#8217;ultima mostra a lui dedicata. Sculture di marmo, dipinti, bozzetti raccolti nell&#8217;esposizione curata da Andrea Bacchi e Anna Coliva, con la collaborazione di studiosi che negli ultimi due decenni hanno approfondito gli studi sul Bernini.

Si è tenuta presso la Galleria Borghese la conferenza stampa di presentazione della mostra, occasione buona anche per ammirare in anteprima le opere dell&#8217;artista che con i suoi lavori ha saputo dare un riconoscibile volto alla città di Roma.

&#8220;_Abbiamo riproposto la mostra dopo 20 anni dall&#8217;ultima esposizione: questo per mettere in luce ulteriori studi e  __nuove interpretazioni sulla figura dell&#8217;artista che, oltre alle sculture, ha realizzato anche dipinti ed opere  __architettoniche_&#8220;, le parole di Anna Coliva, storica dell&#8217;arte ed in prima fila nell&#8217;organizzazione di questa esposizione. &#8220;_**La novità della mostra è il Bernini pittore**, tutta la sua produzione di dipinti è raccolta accanto alla più __nota produzione scultorea_&#8220;.

<img decoding="async" loading="lazy" class="alignnone wp-image-7022 alignright" src="https://progressonline.it/wp-content/uploads/2017/10/20171030_121034-e1509372718635-225x300.jpg" alt="" width="139" height="198" /> 

Ecco infatti che accanto alle celebri &#8220;_Apollo e Dafne_&#8221; o al &#8220;_Ratto di Proserpina_&#8221; possiamo vedere dipinti come i suoi autoritratti, il &#8220;_San Sebastiano_&#8221; o i ritratti di papi suoi committenti. Tutte opere quelle su tela che contribuiscono al completamento della personalità artistica dell&#8217;autore, rivelatosi **una figura ancor più complessa** di quanto non si credesse fino a qualche anno fa.

&#8220;_La mostra di 20 anni fa era incentrata più sugli inizi artistici del Bernini, ora si è voluto ampliare la ricerca e credo che questa sia l&#8217;esposizione più completa dei suoi marmi_&#8221; dice il Prof. Andrea Bacchi, co-curatore dell&#8217;evento, che conclude: &#8220;_Nessun artista ha offerto un contributo così importante nel dare il volto architettonico a Roma_&#8220;.

**La mostra sarà aperta dal 1 novembre al 4 febbraio.**

Qui di seguito una gallery delle opere esposte presso Galleria Borghese: