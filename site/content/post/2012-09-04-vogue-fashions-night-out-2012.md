---
id: 2348
title: Vogue Fashion ?s Night Out 2012
author: Redazione
type: "post"
guid: http://progressonline.it/2012/09/04/vogue-fashions-night-out-2012/
url: "/?p=2348"
post_views_count:
- '11'
- '11'
categories: "['CULTURA E SPETTACOLO']"
---

**E così la notte di Vogue dedicata alla moda,** allo shopping, all’arte, alla musica e alle iniziative interculturali punta su un’altra importante città della moda, nonché capoluogo di una regione dell’artigianalità doc made in Italy.   
Così, Franca Sozzani: “Nelle precedenti esperienze a Milano e a Roma abbiamo notato grande entusiamo tra i partecipanti. Le due edizioni che hanno preso vita hanno riscosso un grande successo”. “Ora abbiamo deciso di provarci anche a Firenze. Perché? Perché Firenze, anche se i milanesi non vorrebbero sentirselo dire, è una grande capitale della moda”.  
Le iniziative saranno al solito numerose, i negozi faranno apertura straordinaria fino alle 23.30 e le capsule collection dedicate saranno numerosissime. Quest’anno, peraltro, sarà uno shopping a fin di bene, perché il ricavato dell’evento andrà a sostegno delle popolazioni dell’Emilia e della Lombardia colpite dal terremoto.

**L’appuntamento è quindi per il 6 settembre a Milano,** il 13 settembre a Roma e il 18 settembre a Firenze; all’estero andrà in scena il 6 settembre in Inghilterra, Francia, Stati Uniti, Germania, Spagna, Russia, Messico, Australia e Korea, il 7 settembre in Cina, India, Germania e Russia, l’8 settembre è la volta di Taiwan e Giappone, il 10 e 12 settembre del Brasile, il 13 settembre di Portogallo, Turchia, Olanda e Messico e il 20 e 25 settembre protagonista è la Grecia.

**Le maison e i brand promuoveranno a breve le linee dedicate**, che in molti casi saranno differenti in base alla città: per ulteriori informazioni è possibile collegarsi ai siti web delle edizioni Vogue di tutto il mondo, con le fan page di Facebook e Twitter e sul sito italiano dedicato.   
Nel frattempo è disponibile il video promozionale, dove un piccolo popolo fluo occupa via Montenapoleone e tutto il quadrilatero della moda di Milano. Tanti piccoli omini stilizzati e affamati di shopping, che uscendo dai negozi si accendono di colore: un’idea semplice che per pochi minuti fa vivere l’inebriante esperienza di passeggiare per le vie delle città deserte. Un modo ironico per raccontare l’essenza colorata e vivace della VFNO 2012.

[vfno2012.vogue.it](https://vfno2012.vogue.it) – [fashionsnightout.com](https://fashionsnightout.com)