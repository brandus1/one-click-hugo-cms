---
id: 2322
title: Condominio firmato Pininfarina
author: Redazione
type: "post"
guid: http://progressonline.it/2012/03/22/condominio-firmato-pininfarina/
url: "/?p=2322"
post_views_count:
- '0'
- '0'
categories: "['CULTURA E SPETTACOLO']"
---

**Lusso e design vanno di pari passo,** ma la notizia diviene appetitosa quando a costruire il primo condominio di lusso è Pininfarina, il celebre produttore d’auto. Dopo la carrozzeria, passa così alla costruzione immobiliare.

**C’è da immaginarsi che il condominio che sorgerà a Miami in Florida** non sarà certo la “casetta in Canadà” ma un colosso di 1100 residence e una torre con ben 42 piani realizzata dalla Related Group, società di Miami leader nella costruzione di ambienti multi familiari, ma soprattutto di lusso. Piscina , club room, centro fitness e un teatro non possono mancare nel progetto Pininfarina, sempre più società di design e linee extralusso. Il grattacielo ospiterà 382 appartamenti con eleganti interni. L’architettura sarà invece firmata dall’architetto Carlos Ott.

**"Con il nostro primo progetto residenziale negli Stati Uniti** – spiega Paolo Pininfarina, presidente del gruppo – porteremo tutta la nostra passione e il gusto italiano a Miami. Siamo lieti di collaborare con Related Group, non avremmo potuto scegliere partner migliore e più affidabile negli Stati Uniti". Soddisfatto pare essere anche Carlos Rosso, presidente della divisione Condo di Related Group: "Millecento sarà il condominio più raffinato che abbiamo mai costruito in Brickell. Pininfarina ci porterà la qualità del design italiano che da sempre cerchiamo".