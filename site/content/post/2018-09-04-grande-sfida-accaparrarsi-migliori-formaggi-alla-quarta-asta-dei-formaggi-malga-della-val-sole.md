---
title: Grande sfida per accaparrarsi i migliori formaggi alla quarta Asta dei Formaggi di Malga della Val di Sole
author: Redazione
type: post
date: 2018-09-04T13:55:46+00:00
url: /?p=9529
colormag_page_layout:
  - default_layout
categories:
  - VIAGGI
tags:
  - food
  - formaggi
  - klugmann
  - malghe trentino
  - trentino
  - trentino alto adige
  - Val di Sole

---
<p class="m_-3045760934320494185gmail-Normale1">
  <img decoding="async" loading="lazy" class=" wp-image-9531 alignleft" src="https://progressonline.it/wp-content/uploads/2018/09/Asta_dei-Formaggi_di_Malga-300x200.jpg" alt="" width="393" height="263" />Il gustoso itinerario tra storia e prodotto, organizzato dall’APT Val di Sole in stretta collaborazione con il Castello del Buonconsiglio, Trentino Marketing, la Camera di Commercio Industria Artigianato e Agricoltura di Trento ed il Comune di Caldes, ha visto avvincenti “lotte” a colpi di rialzi per accaparrarsi i <b>22 formaggi stagionati tra 1 e 13 anni</b>,  prodotti da altrettante malghe da latte delle Valli di Sole e Rabbi e da altre vallate trentine, portati a stagionatura dall’affinatore: la speciale figura professionale cioè competente a portare il prodotto, dopo la fase di produzione, ad una qualità superiore e ad un gusto esclusivo attraverso  la maturazione. Un’autentica arte che richiede una profonda conoscenza del formaggio, dei suoi sapori peculiari, delle sue caratteristiche organolettiche, dei suoi comportamenti nelle diverse condizioni di temperatura e di umidità.
</p>

<p class="m_-3045760934320494185gmail-Normale1">
  Le varie forme di formaggio, assolute protagoniste dell’insolito evento, sono state conquistate da un minimo di 190 euro sino <img decoding="async" loading="lazy" class=" wp-image-9530 alignright" src="https://progressonline.it/wp-content/uploads/2018/09/Klugmann-200x300.jpg" alt="" width="250" height="375" />ad un massimo di 360 euro, per un semigrasso a latte crudo semicotto Vezzena  di 8 kg e 98 grammi del 2016, prodotto dalla malga <b>Basson di Sotto</b>, posta a quota 1432 metri di altezza nel Comune di Levico su un piccolo altorilievo nella piana di Vezzena (fra Asiago e Lavarone), dove i pascoli si aprono in una larga veduta. La quarta asta dei formaggi stagionati trentini, condotta con maestria dal qualificato ed esperto banditore Sergio Pelone a gestire lo speciale processo di compravendita al rialzo, ha visto l’attiva ed entusiasta partecipazione di due nomi assolutamente d’eccellenza della cucina italiana: l’emergente chef giuliana <b>Antonia Klugmann</b> del ristorante l’<i>Argine a Vencò </i>a Dolegna del Collio in provincia di Gorizia (una stella Michelin), particolarmente nota per essere stata giudice a Masterchef 7 su Sky Uno, nonché lo chef stellato trentino <b>Alfio Ghezzi</b> del ristorante <i>Locanda Margon</i> a Ravina di Trento (due stelle Michelin). Tra i grandi partecipanti anche il noto giornalista <b>Paolo Marchi</b>, ideatore e curatore di Identità Golose, il primo congresso italiano di cucina e pasticceria d’autore, nonché l’esperto professore <b>Silvio Barbero</b>, Vice Presidente dell’Università della Scienze Gastronomiche di Pollenzo, già segretario nazionale e fondatore di Slow Food Italia.
</p>

<p class="m_-3045760934320494185gmail-Normale1">
  <img decoding="async" loading="lazy" class=" wp-image-9532 alignleft" src="https://progressonline.it/wp-content/uploads/2018/09/Foto_3-300x200.jpg" alt="" width="413" height="275" />La speciale asta rappresenta inoltre il fiore all’occhiello del <b>Cheese FestiVal di Sole</b>,<b> </b>la grande festa di sapori in programma sino al 23 settembre con diverse visite guidate ai caseifici (Mezzana, Peio Paese e Terzolas), dimostrazioni pratiche della lavorazione del Casolét e le imperdibili serate gourmet con il tipico formaggio locale presidio sloow food: l’eccellenza della produzione casearia valligiana incontra infatti i maestri della cucina, in un connubio dai profumi e sapori sopraffini, per provare emozioni con piccolo capolavori del gusto. Momenti da vivere, serate speciali e mai uguali, nel corso delle quali ciascuno dei 18 ristoranti aderenti intratterrà gli ospiti in modo originale. A suggellare il gustoso evento di fine estate anche diverse manifestazioni legate al tipico allevamento: la tradizionale <b>“Fera dei Sèt”, </b>storica mostra di capi di bestiame in programma a Fucine di Ossana domenica 9 settembre, la sentita <b>Festa dell’Agricoltura</b> in Val di Peio (dal 14 al 16 settembre), la <b>Fiera di S.Matteo</b> a Malè (19 settembre) e la colorita <b>“Desmalghiada” in Val di Rabbi</b> (23 settembre)
</p>

&nbsp;

<span style="color: #000000;">Crediti fotografici: Alessandro Zanon</span>