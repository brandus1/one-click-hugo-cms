---
id: 11769
title: I Green Day annunciano il nuovo singolo e tornano in Italia
author: Redazione
type: "post"
guid: http://progressonline.it/?p=11769
url: "/?p=11769"
colormag_page_layout:
- default_layout
categories: "['CULTURA E SPETTACOLO']"
tags: "['Green Day']"
---

I **Green Day**, la band californiana già vincitrice di 5 Grammy Award e inclusa nella celebre Rock and Roll Hall of Fame, ha pubblicato ieri il nuovo singolo “**Father Of All…**”, primo brano estratto dal prossimo album (il 13° della loro carriera, se si considerano solo quelli da studio) che uscirà **il 7 Febbraio 2020** e si intitolerà nello stesso modo, “Father Of All…”

<figure aria-describedby="caption-attachment-11771" class="wp-caption alignleft" id="attachment_11771" style="width: 300px">![](https://progressonline.it/wp-content/uploads/2019/09/Photo-Credit-Pamela-Littky-300x200.jpg)<figcaption class="wp-caption-text" id="caption-attachment-11771">Photo Credit Pamela Littky</figcaption></figure>

La rock band annuncia anche un tour negli stadi con i Fall Out Boy e i Weezer, *The Hella Mega Tour* presentato da Harley-Davidson, che partirà il 13 giugno da Parigi e toccherà moltissime città in Europa e in Nord Amrica. In aggiunta, i Green Day si esibiranno anche in alcune date da soli in Europa e Asia. **Il 10 giugno torneranno in Italia a Milano all’Ippodromo Snai.**

Formati nel 1986 a Berkeley, CA, i Green Day sono una delle band che ha venduto di più di tutti i tempi, con oltre 70 milioni di copie in tutto il mondo e 10 miliardi di stream totali (audio/video). Il loro album di debutto del 1994, *Dookie,* ha venduto oltre 10 milioni di copie e ha contribuito a rendere popolare e a far rivivere in modo massiccio l’interesse per il punk rock, dando inizio ad una lunga carriera fatta di numerosissimi #1.

*Entertainment Weekly* ha dichiarato che i Green Day sono “la band più influente della loro generazione”, mentre *Rolling Stone* afferma che “i Green Day hanno ispirato le giovani band più di chiunque altro dopo i Kiss, e continuano a farlo!”.

 Nel 2004 i Green Day hanno pubblicato l’opera rock *American Idiot,* vendendo oltre 7 milioni di copie nei soli Stati Uniti (certificato platino in Italia) e portando a casa il Grammy Award come miglior Album Rock. *Mojo* ha dichiarato: “si tratta di un lavoro impressionante, il tipo di disco che instaura nuovi parametri per una band punk/rock’n’roll nel 21° secolo”. Nel 2010 è stata realizzata una versione teatrale di *American Idiot* che ha debuttato a Broadway e ha ricevuto grandi consensi di critica e pubblico.