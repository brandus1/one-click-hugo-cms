---
title: 'Mono Road e Bus T: alla scoperta di Roma tra bellezza, storia, musica e poesia'
author: Redazione
type: post
date: 2020-07-13T09:51:23+00:00
url: /?p=13157
colormag_page_layout:
  - default_layout
categories:
  - CULTURA E SPETTACOLO
tags:
  - Roma

---
Le norme di sicurezza relative al contenimento del contagio da Covid-19 hanno profondamente cambiato la quotidianità delle nostre giornate. 

Il distanziamento sociale richiesto, soprattutto in alcuni ambiti, si è fatto particolarmente sentire, costringendo all’annullamento o, nei casi più fortunati, alla riformulazione delle attività previste.

### Lo sa bene un settore come quello dello spettacolo, soprattutto lo spettacolo dal vivo.  {.wp-block-heading}

Non sempre è possibile garantire il rispetto delle norme vigenti quando si organizza uno spettacolo teatrale o uno show musicale. In questo senso, i progetti **Mono Road** e **Bus T** acquistano decisamente ancora più valore.  
**Daniele Coscarella** e la compagnia **Monolocale**, in collaborazione con **Pascal La Della** e l’**Accento Teatro**, sono riusciti a ideare queste singolari – e preziose – nuove forme di aggregazione e d’intrattenimento per il pubblico di Roma.  
  
**Mono Road è un percorso culturale itinerante, eco sostenibile e a tappe per [muoversi][1] in piena libertà con monopattini elettrici**; **Bus T** è lo stesso concetto traslato però a bordo di **uno dei caratteristici Bus Hop On Hop Off**.&nbsp;

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2020/07/Schermata-2020-07-13-alle-11.24.43.png" alt="" class="wp-image-13159" width="341" height="416" /></figure>
</div>

Le due iniziative mirano anche a coinvolgere anche gli stessi cittadini romani, oltre che i turisti, per tornare a **scoprire le meraviglie di Roma**.  
Dai quartieri storici agli angoli più nascosti, passando per le piazze più suggestive fino ad arrivare a toccare con mano i tramonti più belli dalle terrazze più esclusive.  
Il tutto ascoltando storie e curiosità dei personaggi che hanno popolato la città. 

A rendere l’esperienza unica e divertente, per il pubblico di Roma e per i turisti che torneranno, saranno le **performances teatrali degli attori di Monolocale**. ****  
**Daniele Coscarella, Dario Tacconelli, Alessandra Merico, Giorgia Ciotola, David Marzi, Massimo Ceccovecchi, Shara Guandalini, Emanuela Panatta** e tanti altri ospiti a sorpresa, oltre alle incursioni volontarie e involontarie del pubblico.

I due format sono pensati sia per un pubblico “young”, odierno utilizzatore del monopattino elettrico, che per un pubblico “family” e/o&nbsp; “senior”, per godersi lo spettacolo comodamente a bordo del bus.  
**Mono Road e Bus T sono un mix ideale per coinvolgere un pubblico nuovo in un tour esclusivo che abbina cultura e intrattenimento per tutte le età**.  
  
Sarà possibile partecipare a questa nuova, divertente e intelligente modalità di visitare Roma per **tutta l’estate, durante i weekend**.  


Per rimanere aggiornati sulle prossime date e per effettuare prenotazioni, visitate il sito <https://www.monolocalespettacolo.com/>, o seguite la pagina Facebook <https://www.facebook.com/monolocalespettacolo/>.

**_Lucia Mancini_**

 [1]: https://progressonline.it/turismo-lazio-ricomincio-da-roma/