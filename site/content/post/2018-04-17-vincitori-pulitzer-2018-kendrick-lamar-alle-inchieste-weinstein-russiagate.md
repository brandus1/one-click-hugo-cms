---
title: 'Vincitori Pulitzer 2018: da Kendrick Lamar alle inchieste su Weinstein e Russiagate'
author: Redazione
type: post
date: 2018-04-17T09:50:17+00:00
url: /?p=8400
colormag_page_layout:
  - default_layout
categories:
  - CULTURA E SPETTACOLO
tags:
  - premio Pulitzer
  - pulitzer
  - pulitzer 2018
  - russiagate pulitzer
  - vincitori premio pulitzer
  - vincitori pulitzer
  - vincitori pulitzer 2018

---
<img decoding="async" loading="lazy" class=" wp-image-8402 alignleft" src="https://progressonline.it/wp-content/uploads/2018/04/images-2.jpg" alt="" width="395" height="239" />Sono stati assegnati nella notte i **Pulitzer 2018:** i riconoscimenti più famosi e importanti del mondo giornalistico, che interessano anche il campo letterario e musicale. Un&#8217;edizione quella di stanotte che è già entrata nella storia: **Kendrick Lamar** infatti è il primo rapper ad aver ricevuto un premio che, in 102 anni di storia, non era mai stato conferito ad un esponente di questo genere musicale. Lamar riceve il Pulitzer per il suo album &#8220;**Damn**&#8220;, definito dalla giuria: &#8220;Una pietra miliare messa a segno per la capacità di raccontare l&#8217;esperienza afro-americana, che offre istantanee che catturano la complessità della vita moderna afro-americana&#8221;.<img decoding="async" loading="lazy" class="wp-image-8404 alignright" src="https://progressonline.it/wp-content/uploads/2018/04/lamar-300x200.jpg" alt="" width="332" height="221" />

I temi delle **molestie e del Russiagate** sono stati predominanti nell&#8217;assegnazione dei Pulitzer 2018. Di seguito le principali categorie di assegnazione con i relativi vincitori:

**Giornalismo per il bene pubblico**

Il premio è stato assegnato a Megan Twohey e Jodi Kantor del _New York Times_ e a Ronan Farrow del _New Yorker_ per le inchieste riguardanti le molestie sessuali che hanno fatto emergere lo scandalo Weinstein, i numerosi episodi successivi che hanno poi dato vita al movimento _#metoo_.

**Giornalismo investigativo  
** Assegnato al _Washington Post_ per le indagini sull’aspirante senatore repubblicano Roy Moore, accusato di avere molestato delle minorenni. Un&#8217;inchiesta che ha toccato anche il Presidente statunitense Trump che, più volte, aveva etichettato la questione come una _fake news_.

**Reporting internazionale  
** Il premio è stato dato a Andrew Marshall, Clare Baldwin e Manuel Mogato (_Reuters_) per avere mostrato al mondo le violenze perpetrate dalle forze dell’ordine filippine agli ordini del presidente Rodrigo Duterte.

**Cronaca nazionale  
** Vincitrici due inchieste legate al Russiagate, il premio è stato assegnato al _Washington Post_ e al _New York Times_ per come hanno raccontato le sospette interferenze russe nella corsa alla Casa Bianca nel novembre 2016 e per come hanno seguito e divulgato le indagini di Robert Mueller, il procuratore speciale chiamato a fare chiarezza sulla vicenda.

Non solamente parole e inchieste ma anche immagini e istantanee. Il Pulitzer per la categoria &#8220;**Breaking News Photography**&#8221; è andato a  Ryan M. Kelly, del _Daily Progress. _Un riconoscimento arrivato grazie ad una foto definita &#8220;agghiacciante, che mostra i riflessi e la concentrazione del fotografo”. L&#8217;immagine in questione cattura il momento in cui un’auto guidata da un suprematista bianco ha investito la folla e ucciso una donna a Charlottesville, in Virginia, il 12 agosto 2017.

<img decoding="async" loading="lazy" class="wp-image-8403 aligncenter" src="https://progressonline.it/wp-content/uploads/2018/04/kelly-300x203.jpg" alt="" width="491" height="332" /> 

&nbsp;