---
id: 3813
title: Al via la terza edizione del MotorSport Expo Tech 2010
author: Redazione
type: "post"
guid: http://progressonline.it/2011/02/21/al-via-la-terza-edizione-del-motorsport-expo-tech-2010/
url: "/?p=3813"
post_views_count:
- '9'
- '9'
categories: "['AUTO']"
---

<div>Un giro d’affari di oltre tre miliardi di euro in tutto il mondo: è quanto muove l’industria del motorsport. Il settore si è dato appuntamento per il terzo anno consecutivo a Motorsport ExpoTech, il 13 e 14 ottobre a ModenaFiere. Nel corso della due giorni, riservata agli addetti ai lavori, vengono presentate le novità del settore motorsport, dalla progettazione alla subfornitura, dal prodotto finito ai materiali innovativi. Al Salone modenese sono presenti le migliori aziende italiane e straniere in ambito della componentistica e non solo, per tutti i mezzi da competizione: dalle auto alle moto, al kart, fino alla nautica e all’aerosport, oltre che nel campo della difesa e aerospaziale, per una manifestazione che si riafferma, nel panorama europeo, come chiave dell’eccellenza del mercato italiano.</div><div> </div><div>Mentre le aspettative si fanno più ottimistiche per l’intero settore automotive, si conferma l’interesse da parte dei partner stranieri per la mostra convegno modenese, dove sono attesi numerosi espositori e visitatori provenienti da tutto il mondo: da Svezia, Gran Bretagna, Stati Uniti, Germania, Francia, Austria, Repubblica Ceca, India e Russia. La manifestazione è stata promossa attivamente nei mesi passati all’estero - in Gran Bretagna, Germania e Svezia in particolare - con una serie di road show, organizzati in collaborazione con Mito group, e dedicati al mercato del motorsport italiano e all’high performance engineering.</div><div> </div><div>Gli organizzatori della manifestazione hanno rinnovato anche per quest’anno la partnership con la Motorsport Industry Association - The MIA - l’associazione che raggruppa i maggiori professionisti del motorsport inglese, che ha favorito questa notevole presenza dall’estero di espositori e visitatori. Nel corso del terzo appuntamento dedicato al motorismo sportivo si può anche di nuovo usufruire dell’International Business Lounge, un’area interamente dedicata agli incontri b2b e riservata ai soli espositori e ai buyer accreditati.</div><div> </div><div><div>Oltre ai numerosi incontri altamente specializzati, si è svolto un workshop - in collaborazione con ATA e Assoknowledge - dedicato alla Piattaforma Tecnologica Italiana sulla mobilità elettrica. Costituitasi lo scorso 16 settembre, vi aderiscono un centinaio di aziende, tra cui le principali del motorsport: Dallara, Pininfarina, De Tommaso, Lamborghini, Fiat, Magneti Marelli e tante altre, che a Modena hanno discusso della crescita e della ricerca legata alla tecnologia di questo settore.</div><div>Alla due giorni motoristica in programma poi una serie di convegni organizzati in collaborazione con la Facoltà di Ingegneria dell’Università di Modena e Reggio Emilia - la principale nel comparto motoristico - e DemoCenter-Sipe, Centro di Innovazione e Trasferimento Tecnologico. Agli incontri sono protagoniste le esperienze portate direttamente da tecnici delle più qualificate aziende del settore, tra le quali Ferrari, Ducati, Lamborghini, Dallara, Tatuus, Magneti Marelli, Fiat PowerTrain Technologies e altre ancora.</div><div>L’impiego dei materiali innovativi e compositi nell’intera filiera delle automotive e del racing - dal kart all’aviazione, dalla nautica ai mezzi speciali da competizione - è al centro della terza edizione di Compositi Expo-Congress, la mostra convegno realizzata all’interno di Motorsport ExpoTech in collaborazione con l’Associazione Octima. </div><div> </div></div><div>E ancora, nel corso della due giorni modenese, quattro nomi importanti del motorsport e dell’high performance engineering italiano sono stati ospiti di incontri organizzati all’interno dell’International Business Lounge: Gianpaolo Dallara, Piero Ferrari, Mauro Forghieri e Horacio Pagani saranno intervistati da giornalisti italiani e stranieri in quattro talk show aperti ai partecipanti.</div><div> </div><div>[**www.motorsportexpotech.com**](https://www.motorsportexpotech.com)</div><div> </div><div> </div>