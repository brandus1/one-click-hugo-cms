---
title: A Cinecittà World il premio “The Italian Wedding Stars”
author: Redazione
type: post
date: 2019-11-20T19:48:11+00:00
url: /?p=12132
colormag_page_layout:
  - default_layout
categories:
  - Uncategorized
tags:
  - wedding

---
<div class="page" title="Page 1">
  <div class="layoutArea">
    <div class="column">
      <p>
        Roma diventa, per un giorno, la <strong>Capitale del Wedding italiano</strong> grazie a Daniela Corti, la brillante wedding & event designer, titolare di <em>Madreperla Wedding & Event Planning</em> che manderà in scena a <strong>Cinecittà World</strong>, a partire dalle ore 18,00, la serata di gala di The Italian Wedding Stars, prestigioso appuntamento che premia i migliori protagonisti del wedding italiano, indicati da una votazione on line.
      </p>
      
      <p>
        In questa edizione capitolina, Daniela Corti si avvale di una partnership straordinaria affiancando, in un’unicagiornata, il <strong>Gran Galà del Premio The Italian Wedding Stars</strong>, al nuovo format Destination Wedding Peanuts, manifestazione ideata dall’event planner fiorentina Monica Balli, che avrà luogo, dalla mattinata, al Gran Melià Rome Villa di Agrippina e consentirà a wedding planner, event e location manager, di interagire personalmente con otto international ambassador, professionisti di fama internazionale che terranno interessantissime tavole rotonde a tema e che successivamente, nel corso della serata, verranno premiati per lo straordinario livello raggiunto nella loro professione.
      </p>
      
      <p>
        <strong>The Italian Wedding Stars</strong> corona, ogni anno, il proficuo percorso professionale tracciato da Daniela Corti che, oltre a dedicarsi alla ricerca e alla selezione delle eccellenze nel wedding italiano, proposte peraggiudicarsi l’ambito premio, opera con grandissimo successo, in partnership con ENIT – Agenzia Nazionale del Turismo, a supporto di un fenomeno in grande espansione come il Destination Wedding Italiano.
      </p>
      
      <p>
        Con il suo progetto Undiscovered Italy Tour, con il quale propone destinazioni di grande fascino ma, spesso, sconosciute, ha recentemente realizzato numeri straordinari, guidando giornalisti e wedding planner alla scoperta di Masserie, Castelli, Relais, Cantine ed eccellenze enogastronomiche di due regioni meravigliose come Puglia e Umbria.
      </p>
      
      <p>
        Nella serata di gala, presentata da Erika Gottardi, direttore di Woman & Bride, i professionisti e le aziende, in nomination per le diverse categorie, verranno giudicati da esperti di altissimo profilo e di caratura internazionale tra i quali Kevin Lee, Fabrice Orlando, Mauro Adami, Susan Barone, Jules Bower, Mauro Pagliai il Maestro Gianni Mazza e Sergio Valente, solo per citarne alcuni, che decreteranno inoltre i vincitoridi tre premi speciali ancora “top secret”.
      </p>
    </div>
  </div>
</div>