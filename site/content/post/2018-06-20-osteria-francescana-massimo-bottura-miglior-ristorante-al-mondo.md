---
id: 8975
title: "Osteria Francescana di Massimo Bottura \xE8 il miglior ristorante al mondo"
author: Redazione
type: "post"
guid: http://progressonline.it/?p=8975
url: "/?p=8975"
colormag_page_layout:
- default_layout
categories: "['CULTURA E SPETTACOLO']"
tags: "['bottura', 'chef italiani', 'massimo bottura', 'massimo bottura ristorante', 'miglior chef al mondo', 'osteria francescana']"
---

![](https://progressonline.it/wp-content/uploads/2018/06/Lara-e-Massimo--300x186.jpeg)E’ italiana la prima posizione della classifica **The <u>[World’s50Best](https://www.theworlds50best.com/)</u> Restaurants 2018** sponsorizzata da **Acqua Panna** e **S.Pellegrino**: l’*Osteria Francescana* di Modena è tornata ad essere n°1 (era già accaduto nel 2016 a New York). **Massimo Bottura**, ha guadagnato il palco del palazzo dei congressi *Euskalduna Jauregia* di Bilbao tenendo per mano la moglie **Lara Gilmore**, colonna fondamentale del successo di un grande progetto che va ben oltre le quattro mura del tristellato ristorante modenese.

Emozionato ma carismatico come sempre, Bottura ha rivolto un chiaro invito ai colleghi in platea affermando che “*gli chef nel 2018 hanno a disposizione una gran voce per dimostrare il cambiamento. Siamo tutti parte della stessa rivoluzione –* ha aggiunto Bottura *– e tutti insieme possiamo essere parte del cambiamento*“.

C’erano buone ragioni per credere che *La Francescana* ce l’avrebbe fatta: l’infaticabile lavoro dell’ultimo anno di Bottura in giro per il mondo tra *Refettor*i, progetti e nuove aperture, non poteva passare inosservato.

Sono 1.040 i *restaurant experts* che in 26 macroregioni nel mondo hanno potuto esprimere 10 preferenze a testa ridefinendo così la classifica 2018. Un meccanismo che, dagli inizi del 2002, ha assunto una forza mediatica senza ![](https://progressonline.it/wp-content/uploads/2018/06/Osteria_Francescana_IMG_2703_23174690034-300x201.jpg)precedenti, ridisegnando anno dopo anno i confini della geografia gastronomica internazionale.

Oltre al primo posto tricolore, **l’Italia può vantare quest’anno altri 3 ristoranti fra i primi 50** : **Piazza Duomo ad Alba** al n°16 (scende di una posizione rispetto al 2017); **Le Calandre a Rubano** al n°23 (era 29° nel 2017) e il **Reale a Castel Di Sangro** al n°36 era alla posizione n°43 nel 2017).

Il premio *Chef’s Choice Award 2018*, assegnato al cuoco più votato dagli altri chef, è stato conferito a **Dan Barber**, mentre il pasticcere francese **Cédric Grolet** del ristorante *Le Meurice* di Parigi ha ricevuto il premio di *World’s Best Pastry Chef*. La cerimonia è stata inoltre l’occasione per consegnare anche i premi già annunciati nelle scorse settimane: il premio **Best Female Chef Award**  è andato all’inglese **Clare Smyth**, mentre il **Lifetime Achievement Award** è stato assegnato a **Gastón Acurio**. ***SingleThread***, in California, è il ristorante *One to Watch* di quest’anno.