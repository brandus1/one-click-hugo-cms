---
id: 3861
title: Integrale o Jet? Nolan N71
author: Redazione
type: "post"
guid: http://progressonline.it/2010/10/03/integrale-o-jet-nolan-n71/
url: "/?p=3861"
post_views_count:
- '3'
- '3'
categories: "['AUTO']"
---

La sicurezza di un integrale e la praticità di un jet. Questo è stato l’obiettivo dei progettisti Nolan al momento di ideare il nuovo N71. Si trattaq di una nuova proposta “crossover” che punta a soddisfare esigenze di tutte le tipologie di motociclista, con caratteristiche versatili: progettato come casco integrale si trasforma in un comodissimo jet mantenendo una linea stilistica innovativa e tecnicamente completa in entrambe le versioni.  
   
Ma come è possibile? La polivalenza di questo modello si realizza grazie alla mentoniera rimovibile, che, nella configurazione integrale si aggancia perfettamente alla visiera, mentre per la versione jet, può essere rimossa facilmente e velocemente.  
   
La calotta esterna è in policarbonato Lexan EXL, mentre l’imbottitura interna di conforto è amovibile e lavabile. Il nuovo N71, inoltre, è dotato di un sistema di ventilazione composto da più prese d’aria posizionate in diversi punti: una frontale con immissione diretta, altre due superiori ed un estrattore posteriore per scaricare l’aria viziata. Nella configurazione integrale, una presa d’aria è collocata anche nella mentoniera.   
   
N71 è dotato di schermo parasole interno resistente al graffio e all’appannamento. Il sistema di ritenzione è di tipo Microlock. N71 è inoltre predisposto per il sistema di comunicazione N-Com che permette al motociclista di parlare al cellulare o ascoltare la musica in ogni momento.