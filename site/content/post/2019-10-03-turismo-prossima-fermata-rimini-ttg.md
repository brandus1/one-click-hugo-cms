---
title: 'Turismo: prossima fermata Rimini, TTG'
author: Redazione
type: post
date: 2019-10-03T09:05:39+00:00
url: /?p=11946
colormag_page_layout:
  - default_layout
categories:
  - VIAGGI
tags:
  - TTG
  - TTG Incontri
  - ttg rimini

---
_**TTG Travel Experience** è la principale manifestazione italiana dedicata al turismo. Lo è per dimensione, per numero di aziende presenti, per ampiezza di offerta e numerosità di domanda. A Rimini dal 9 all’11 ottobre presso il Quartiere Fieristico_

<img decoding="async" loading="lazy" class="alignleft wp-image-11948" src="https://progressonline.it/wp-content/uploads/2019/10/ingresso07-300x200.jpg" alt="" width="400" height="267" /> Il più importante convegno turistico italiano rinnova il suo appuntamento e anche per il 2019 si conferma come evento di riferimento del settore.

Sono sostanzialmente tre gli elementi che rendono il **TTG** la principale fiera del turismo in Italia. Prima di tutto si tratta del più grande marketplace al mondo per l’offerta della destinazione nazionale ed è, oltretutto, la sola manifestazione b2b: dunque l’unica dove il business è al centro dell’incontro tra domanda e offerta. L’elevata qualità e quantità di contenuti offerti infine rende **TTG** la maggiore fiera di turismo sul territorio italiano.

_**Unicità**_ è la parola chiave dell’appuntamento riminese. Oltre a essere il solo evento in Italia totalmente dedicato alle imprese, unico marketplace che favorisce il business e le opportunità di networking, con la sua area espositiva suddivisa in tre macro aree (Italia, Global Village e The World) TTG Travel Experience si rinnova con una crescita della presenza delle destinazioni europee. Ampia e radicata poi la rappresentanza dei Paesi delle Americhe e dell´Asia e la conferma, dopo l´esordio della passata edizione, dell´African Village che punta ad intercettare un mercato in grande fermento per l´outgoing italiano.

Aziende di servizi, tecnologia, vettori e tour operator coabiteranno con una presenza sempre più importante delle maggiori compagnie aeree nell´area Global Village, mentre l´area Italia si confermerà vetrina completa dell´offerta turistica proveniente dalla ricca galassia delle Regioni nostrane.

Il presente, e il futuro, del settore turistico dunque sono i protagonisti del Quartiere Fieristico di Rimini. Qui TTG Travel Experience accoglie operatori, destinazioni, agenzie di viaggio e semplici appassionati per mettere in vetrina quanto questo settore ha da offrire. Saranno presenti centinaia di stand, si va dai già citati colori dell’Africa alle tradizioni asiatiche, dai cibi più popolari agli odori più esotici: si gira tutto il mondo a Rimini Fiera e, come prevedibile, le destinazioni nostrane mantengono un ruolo di rilievo. Nel business turistico l’Italia è al centro del mondo: numerose le regioni presenti nell’area espositiva, a conferma che la manifestazione è la più grande piazza di contrattazione dell&#8217;offerta turistica italiana a livello globale.

<figure id="attachment_11947" aria-describedby="caption-attachment-11947" style="width: 400px" class="wp-caption alignright"><img decoding="async" loading="lazy" class="wp-image-11947" src="https://progressonline.it/wp-content/uploads/2019/10/padiglioni12-300x225.jpg" alt="" width="400" height="300" /><figcaption id="caption-attachment-11947" class="wp-caption-text"> </figcaption></figure>

**TTG Travel Experience** sarà come di consueto anche tre giorni di dibattiti, seminari e incontri per progettare il futuro del turismo e dell´ospitalità. Il programma _Think Future_, che prevede oltre 140 eventi e più di 300 speaker, metterà in risalto l´innovazione e i trend di un settore sempre in crescita.

**Tra i principali appuntamenti di quest’anno ci sono quelli legati all’enogastronomia** e, in particolare, a questa nuova forma di turismo sempre più in espansione. Il progetto speciale _Eatexperience_, nel padiglione C4, sarà concepito per promuovere e valorizzare l´enogastronomia come ´prodotto turistico´. Ampio spazio al tema del food&wine sarà inoltre dato nel programma di eventi Think Future. ´Ambasciatore´ del valore della grande cucina italiana per lo sviluppo di un turismo di qualità sarà una realtà top: la Fondazione Gualtiero Marchesi, che parlerà non solo attraverso il racconto del Gualtiero Marchesi World Tour &#8211; iniziativa che ha portato la cucina italiana in dieci tappe nel mondo (Chicago, Tokyio, Parigi, Londra, Berlino) ma porterà alla Fiera di Rimini Andrea Berton, cuoco stellato allievo di Gualtiero Marchesi.

Nell´ambito del programma di eventi Think Future, l´appuntamento da segnare in agenda è per mercoledì 9 ottobre. Tra i relatori anche il Ceo della Fondazione Marchesi Enrico Dandolo. Il progetto speciale Eatexperience, nel padiglione C4, sarà invece concepito per promuovere e valorizzare l´enogastronomia come ´prodotto turistico´ e, quindi, valorizzare la materia prima, la ristorazione e i territori, all´insegna di quella ricerca esperienziale che avvicina i viaggiatori alla cucina, autentico patrimonio del Made in Italy.

**TTG Rimini**  
9-11 ottobre  
Quartiere Fieristico di Rimini  
www.ttgexpo.it