---
id: 7519
title: 'Web: le ricerche degli italiani nel 2017. Su Google Gabbani, Toffa e&#8230;Italia-Svezia'
author: Redazione
type: "post"
guid: http://progressonline.it/?p=7519
url: "/?p=7519"
colormag_page_layout:
- default_layout
categories: "['DAL WEB']"
tags: "['google', 'parole più cercate', 'ricerche google', 'ricerche google 2017']"
---

![](https://progressonline.it/wp-content/uploads/2017/12/italia-svezia-300x169.jpg)Il 2017 si sta per concludere e con lui andranno in archivio tutte le ricerche effettuate su **Google** nel corso della sua intera durata. Comincia un nuovo anno, spazio a nuovi eventi, personaggi e di conseguenza anche altre “googlate”. Nell’annata che si sta per chiudere sono stati miliardi, come preventivabile, le parole digitate sul famoso motore di ricerca: si va da accadimenti specifici a personalità famose, da programmi televisivi a avvenimenti politico/sociali.

![](https://progressonline.it/wp-content/uploads/2017/12/toffa-300x171.jpg)

E’ lo stesso Google ad avere individuato quali siano state le principali ricerche del 2017, **“Google Year in Search”** raccoglie le parole ed i nomi che hanno fatto tendenza in questo 2017. Per le sezioni “parole”, “personaggi” vince, suo malgrado, **Nadia Toffa**: la conduttrice delle Iene colpita da un malore poche settimane fa è velocemente piombata in cima alle ricerche degli italiani. Grandi protagonisti anche **Sanremo** ed il suo vincitore **Francesco Gabbani** che con “Occidentali’s Karma” ha piazzato due *parole* in vetta della specifica categoria (namaste, panta rei).

Tra le parole maggiormente ricercate anche “**Hotel Rigopiano**“, travolto da una slavina lo scorso gennaio e “**Italia-Svezia**“, partita che ha sancito la non qualificazione azzurra al prossimo Mondiale. In classifica anche eventi come “terremoto”, “Giro d’Italia” e ricerche sulla “Corea del Sud”.  
Temi di rilevanza politica e sociale come “Ius soli” e “Guerra in Siria” tra i più googlati su internet durante questo 2017.