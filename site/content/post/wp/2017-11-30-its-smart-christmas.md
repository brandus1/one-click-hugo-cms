---
id: 7305
title: It&#8217;s a smart Christmas
author: Redazione
type: "post"
guid: http://progressonline.it/?p=7305
url: "/?p=7305"
colormag_page_layout:
- default_layout
categories: "['ATTUALITÀ']"
tags: "['idee regalo natale', 'idee tecnologiche', 'Natale', 'regali natale', 'regali natale tecnologia', 'regali tecnologici']"
---

![](https://progressonline.it/wp-content/uploads/2017/11/santa-300x187.jpg)Semplici sfizi o oggetti realmente utili, da portare in viaggio o da usare a casa, adatti a tutte (o quasi) le età.  
Negli ultimi anni i **regali tecnologici** si sono affermati come quelli maggiormente graditi per chi ha la fortuna di riceverli. Questo discorso potrebbe però non valere per chi questi doni deve farli, frenato o dal costo oppure dall’effettivo utilizzo che ne farà il destinatario. Natale, si sa, è tempo di regali e in questa carrellata proveremo a schiarirvi le idee e a risolvere i vostri dubbi.  
Se siete degli inguaribili indecisi ecco delle potenziali idee regalo che potete rivendervi per queste festività di fine anno: tra l’utile e il dilettevole, **vi proponiamo qualcosa in più di un “semplice” pensiero**.

**DRONE AIRBLOCK**  
Un drone componibile e assemblabile a piacimento dell’utente.  
Airblock è un kit di assemblaggio formato da sei moduli separati, realizzati in un polistirolo resistente e leggerissimo e con eliche in plastica. Le eliche si montano sul modulo centrale tramite agganci magnetici dalla tenuta appositamente debole, in modo che gli urti mandino i moduli fuori posto, ma che le conseguenze della forza d’impatto non si ripercuotano su componenti più delicate.  
**Costo 110 €.**

**![](https://progressonline.it/wp-content/uploads/2017/11/hello-egg-300x169.jpg)HELLO EGG**  
Questo simpatico ovetto è un assistente personale per la cucina. Il device non solo vi suggerirà cosa mangiare, ma vi aiuterà anche a  
preparare i piatti spiegandovi ricette e procedimenti. Un display interattivo semplifica il tutto: si potranno impostare le preferenze alimentari – vegano, gluten-free, ecc. – e sarà anche possibile ordinare la spesa direttamente tramite Hello Egg.  
**Prezzo 300€**.

**POLAROID INSTAX SHARE**  
Motorola ha recentemente presentato un nuovo “accessorio” per i modelli Moto Z. Una vera stampante portatile che permette di avere le foto direttamente dal cellulare. Ogni scatto può essere personalizzato con filtri, cornici e didascalie, per poi esser stampato nella dimensione 2 x 3 pollici con la Polaroid Premium Zink Paper. Per chi possiede uno smartphone Moto Z sarà veramente facile toccare con mano le foto appena realizzate o quelle in galleria. Disponibile entro la fine dell’anno a circa 160 €. Per i possessori di altri smartphone suggeriamo la stampante fotografica Fujifilm Instax Mini SP-1 al prezzo di **180€**.

**CORDA SPORTJUMP**  
Credete che un vostro amico possa esagerare durante i pasti estivi? Pensate che, al ritorno dalle vacanze, sulla sua bilancia ci possa essere segnato qualche chilo di troppo? Ecco allora che con meno di 40 euro potrete cercare di ovviare ai futuri problemi di forma. Ecco la corda che parla con lo smartphone: tramite un’app (sia per Android che iOS) basterà un normale collegamento bluetooth per trasferire al cellulare i dati sull’attività fisica: calorie bruciate, numero di salti, velocità media e durata dell’attività. Nulla sfugge alla corda “intelligente”.  
**Prezzo 39,99€**.

**NORTON CORE ROUTER![](https://progressonline.it/wp-content/uploads/2017/11/norton-300x199.jpg)**  
A differenza della maggior parte dei router wi-fi, che semplicemente abilitano la connettività, il Core è progettato per rilevare anomalie; se  
un dispositivo mostra segni di virus, il Core lo taglia fuori dal resto della rete domestica, proprio come un ospedale metterebbe in quarantena un paziente malato.  
**Costo 240 €.**

**![](https://progressonline.it/wp-content/uploads/2017/11/as28v4wb-300x167.png)ALL-SPORT HD MASK PER SNOWBOARD/SCI**  
Una maschera che potrebbe rivelarsi la compagna ideale per chi ama divertirsi sulla neve con sci e tavole da snowboard. Con questo  
accessorio avrete la possibilità di condividere le vostre avventure con gli amici, attraverso le spettacolari immagini catturate dalla camera hd contenuta nella maschera. Un regalo adatto ai virtuosi della neve, disponibile a **175 €.**

**SNAPCHAT SPECTACLES**  
Un vero e proprio gadget indossabile quello ideato da Snapchat che permette all’utente di condividere tutto ciò che sta vedendo. Tramite due piccole videocamere poste agli angoli degli occhiali si possono registrare, tramite l’app, video che immortalano il mondo che ci circonda. Poi, sempre grazie all’applicazione, si potranno aggiungere sticker, doodle ed effetti al filmato (che dura al massimo 30 secondi), inviarlo su Snapchat, condividerlo via mail o registrarlo sul rullino foto dello smartphone. **Prezzo 150 €.**

**MOLESKINE SMART WRITING![](https://progressonline.it/wp-content/uploads/2017/11/moleskine-300x169.jpg)**  
Per chi ancora non sa decidere tra analogico e digitale, la nuova “trovata” di Moleskine sarà utile per raggiungere un compromesso, senza dover rinunciare a nessuno dei due aspetti. Grazie a una penna smart, a un’agenda con fogli speciali (chiamata paper tablet) e a un’app si può trasferire sul telefono o tablet tutto ciò che scriviamo sul block notes. L’applicazione Moleskine è gratuita per Android e iOS, il kit invece lo trovate al prezzo di **229€**.

**COPENHAGEN WHEEL**  
Un dispositivo collegabile alla ruota della bicicletta per trasformarla in una e-bike. Copenhagen Wheel è dotato di un motore elettrico racchiuso, insieme alla batteria, all’interno di un disco montato al centro della ruota. Questo motore assisterà chi è in sella sviluppando una potenza di 100 Watt che permetteranno di sfrecciare nel traffico senza sudare.  
**Costo 1200 €**.