---
id: 7259
title: 'Assassinio sull&#8217;Orient Express: il 30 novembre in Italia il film con
  Johnny Depp'
author: Redazione
type: "post"
guid: http://progressonline.it/?p=7259
url: "/?p=7259"
colormag_page_layout:
- default_layout
categories: "['CULTURA E SPETTACOLO']"
tags: "["Assassinio sull'Orient Express", "film Assassinio sull'Orient Express", 'Orient Express cinema', "uscita cinema Assassinio sull'Orient Express", "uscita Italia Assassinio sull'Orient Express"]"
---

![](https://progressonline.it/wp-content/uploads/2017/11/locandina_assassinio_orient_express--235x300.jpg)Per la seconda volta nella sua storia il celebre romanzo “*Assassinio sull’Orient Express*” conosce una versione cinematografica. Dopo il primo film risalente al 1974, con protagonisti attori di rilievo come **Ingrid Bergman, Sean Connery, Lauren Bacall** e **Albert Finney,** Poirot e compagnia hanno fatto il loro secondo debutto al cinema. A distanza di 44 anni il romanzo di Agatha Christie sbarca nuovamente sul grande schermo con un cast stellare. In azione, tra gli altri, **Johnny Depp, Michelle Pfeiffer, Willem Dafoe** e **Penelope Cruz, con Kenneth Branagh nelle vesti** dell’iconico investigatore baffuto **Poirot**.

In Gran Bretagna il film è già uscito il 3 novembre e ha conosciuto un buon successo di critica e pubblico. Riscontro positivo riscosso anche negli Stati Uniti dove la pellicola è stata proiettata per la prima volta nelle sale il 10 novembre. Al 27 novembre 2017 il film ha incassato 74 246 517 di dollari in Nord America e 122 600 556 $ negli altri paesi, per un totale di 196 847 073 $ in tutto il mondo a fronte di un budget di 55 milioni di dollari.![](https://progressonline.it/wp-content/uploads/2017/11/poirot-300x169.jpg)

In Italia i fan del romanzo della Christie (che pubblicò il racconto nel 1934) potranno recarsi in sala tra pochi giorni, **precisamente il 30 novembre**. Dato l’enorme successo riscosso in meno di un mese dalla prima uscita la casa di produzione del film, la 20th Century Fox, ha già annunciato che nei prossimi anni verrà girato un **sequel** che si baserà sul racconto *Poirot sul Nilo*.