---
id: 9529
title: Grande sfida per accaparrarsi i migliori formaggi alla quarta Asta dei Formaggi
  di Malga della Val di Sole
author: Redazione
type: "post"
guid: http://progressonline.it/?p=9529
url: "/?p=9529"
colormag_page_layout:
- default_layout
categories: "['VIAGGI']"
tags: "['food', 'formaggi', 'klugmann', 'malghe trentino', 'trentino', 'trentino alto adige', 'Val di Sole']"
---

![](https://progressonline.it/wp-content/uploads/2018/09/Asta_dei-Formaggi_di_Malga-300x200.jpg)Il gustoso itinerario tra storia e prodotto, organizzato dall’APT Val di Sole in stretta collaborazione con il Castello del Buonconsiglio, Trentino Marketing, la Camera di Commercio Industria Artigianato e Agricoltura di Trento ed il Comune di Caldes, ha visto avvincenti “lotte” a colpi di rialzi per accaparrarsi i **22 formaggi stagionati tra 1 e 13 anni**, prodotti da altrettante malghe da latte delle Valli di Sole e Rabbi e da altre vallate trentine, portati a stagionatura dall’affinatore: la speciale figura professionale cioè competente a portare il prodotto, dopo la fase di produzione, ad una qualità superiore e ad un gusto esclusivo attraverso la maturazione. Un’autentica arte che richiede una profonda conoscenza del formaggio, dei suoi sapori peculiari, delle sue caratteristiche organolettiche, dei suoi comportamenti nelle diverse condizioni di temperatura e di umidità.

Le varie forme di formaggio, assolute protagoniste dell’insolito evento, sono state conquistate da un minimo di 190 euro sino ![](https://progressonline.it/wp-content/uploads/2018/09/Klugmann-200x300.jpg)ad un massimo di 360 euro, per un semigrasso a latte crudo semicotto Vezzena di 8 kg e 98 grammi del 2016, prodotto dalla malga **Basson di Sotto**, posta a quota 1432 metri di altezza nel Comune di Levico su un piccolo altorilievo nella piana di Vezzena (fra Asiago e Lavarone), dove i pascoli si aprono in una larga veduta. La quarta asta dei formaggi stagionati trentini, condotta con maestria dal qualificato ed esperto banditore Sergio Pelone a gestire lo speciale processo di compravendita al rialzo, ha visto l’attiva ed entusiasta partecipazione di due nomi assolutamente d’eccellenza della cucina italiana: l’emergente chef giuliana **Antonia Klugmann** del ristorante l’*Argine a Vencò* a Dolegna del Collio in provincia di Gorizia (una stella Michelin), particolarmente nota per essere stata giudice a Masterchef 7 su Sky Uno, nonché lo chef stellato trentino **Alfio Ghezzi** del ristorante *Locanda Margon* a Ravina di Trento (due stelle Michelin). Tra i grandi partecipanti anche il noto giornalista **Paolo Marchi**, ideatore e curatore di Identità Golose, il primo congresso italiano di cucina e pasticceria d’autore, nonché l’esperto professore **Silvio Barbero**, Vice Presidente dell’Università della Scienze Gastronomiche di Pollenzo, già segretario nazionale e fondatore di Slow Food Italia.

![](https://progressonline.it/wp-content/uploads/2018/09/Foto_3-300x200.jpg)La speciale asta rappresenta inoltre il fiore all’occhiello del **Cheese FestiVal di Sole**, la grande festa di sapori in programma sino al 23 settembre con diverse visite guidate ai caseifici (Mezzana, Peio Paese e Terzolas), dimostrazioni pratiche della lavorazione del Casolét e le imperdibili serate gourmet con il tipico formaggio locale presidio sloow food: l’eccellenza della produzione casearia valligiana incontra infatti i maestri della cucina, in un connubio dai profumi e sapori sopraffini, per provare emozioni con piccolo capolavori del gusto. Momenti da vivere, serate speciali e mai uguali, nel corso delle quali ciascuno dei 18 ristoranti aderenti intratterrà gli ospiti in modo originale. A suggellare il gustoso evento di fine estate anche diverse manifestazioni legate al tipico allevamento: la tradizionale **“Fera dei Sèt”,** storica mostra di capi di bestiame in programma a Fucine di Ossana domenica 9 settembre, la sentita **Festa dell’Agricoltura** in Val di Peio (dal 14 al 16 settembre), la **Fiera di S.Matteo** a Malè (19 settembre) e la colorita **“Desmalghiada” in Val di Rabbi** (23 settembre)

<span style="color: #000000;">Crediti fotografici: Alessandro Zanon</span>