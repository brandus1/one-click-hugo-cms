---
id: 4572
title: "\u201CUn\u2019ora con\u2026 Luigi Bobba\u201D: video intervista all&#039;on.\
  \ Luigi Bobba al Forum PA 2016"
author: Redazione
type: "post"
guid: http://progressonline.it/?p=4572
url: "/?p=4572"
slide_template:
- ''
- ''
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_video:
- a:1:{s:8:"td_video";s:43:"https://www.youtube.com/watch?v=4GgrCLC7NsE";}
- a:1:{s:8:"td_video";s:43:"https://www.youtube.com/watch?v=4GgrCLC7NsE";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '35'
- '36'
categories: "['ATTUALITÀ']"
tags: "['corpi civili di pace', 'Esteri', 'forum pa', 'forum pa 2016', 'governo', 'intervista', 'Luigi Bobba', 'news', 'politica', 'riforme', 'serivzio civile nazionale', 'Terzo settore']"
format: video
---

“Un’ora con… Luigi Bobba”: questo è stato il titolo dell’incontro che si è svolto a Roma durante la prima giornata del Forum PA – l’evento più importante d’Italia sulla pubblica amministrazione – che ha visto protagonista proprio l’onorevole Luigi Bobba. Martedì 24 maggio, il Sottosegretario di Stato del Ministero del Lavoro e delle Politiche Sociali ha presentato le linee di Governo per quanto riguarda le politiche per la gioventù e per il Servizio Civile Nazionale. Presenti all’incontro, moderato dal giornalista Francesco Spagnolo, anche alcuni dei ragazzi che hanno aderito a IVO4All (International Volunteering Opportunities for All), l’iniziativa del Servizio Civile rivolta ai giovani con minori opportunità che a breve li porterà per quattro mesi (dopo due mesi di formazione in Italia) presso alcune destinazioni europee dove realizzare dei particolari progetti.![^5EB3A7A094C532DE4754CDB8B8DBD410DBA6BAEE8037EF08FA^](https://progressonline.it/wp-content/uploads/^5EB3A7A094C532DE4754CDB8B8DBD410DBA6BAEE8037EF08FA^-300x197.jpg)

L’incontro è stato anche l’occasione per chiedere all’on. Bobba delle anticipazioni riguardanti la riforma del Terzo settore, che contiene anche delle modifiche inerenti il Servizio Civile Nazionale: “Speriamo innanzitutto che venga definitivamente approvata in settimana”, questo il primo commento dell’onorevole.  
“Il governo ha dodici mesi di tempo per fare i decreti attuativi – ha continuato – ma credo che il decreto legislativo sul Servizio Civile verrà fatto rapidamente: penso che per l’autunno saremo pronti”.

Un altro punto da chiarire è l’apparente “flop” del progetto dei Corpi Civili di Pace, iniziativa sperimentale di cui l’Italia è il secondo Paese a farsi promotore. Tale iniziativa dovrebbe porre le basi per una futura proposta più ampia e strutturata di difesa civile, non armata e nonviolenta, in situazioni di conflitto all’estero e in Italia, per emergenze ambientali. Il primo bando ha reso disponibili 200 posti, ma sono stati 106 quelli effettivamente richiesti dagli enti.

“Credo che il bando contenesse delle novità particolarmente rilevanti – ha spiegato l’on. Bobba – dunque anche le organizzazioni accreditate per questo tipo di interventi (non molte) hanno dovuto in qualche modo metabolizzare la proposta. Sono convinto che per il secondo bando, che mette a disposizione i 400 posti rimasti, riceveremo delle proposte articolate sui 26 Paesi per cui il Ministero degli Esteri ci ha dato il via libera”.

E ha puntualizzato: “Vorrei ricordare che stiamo parlando di Paesi dove ci sono stati dei conflitti o emergenze ambientali. Si tratta quindi di situazioni delicate, che richiedono una certa attenzione. Credo però che ora gli enti avranno modo di prepararsi in maniera adeguata, e dunque questo secondo round potrà avere esito positivo”.

Lucia Mancini