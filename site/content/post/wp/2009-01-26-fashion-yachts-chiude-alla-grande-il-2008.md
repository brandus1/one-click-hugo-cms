---
id: 3381
title: Fashion Yachts chiude alla grande il 2008
author: Redazione
type: "post"
guid: http://progressonline.it/2009/01/26/fashion-yachts-chiude-alla-grande-il-2008/
url: "/?p=3381"
post_views_count:
- '14'
- '14'
categories: "['VIAGGI']"
---

<font face="Tahoma, sans-serif"><font size="2">Il 2008 per i Cantieri Navali Fashion Yachts - un cantiere nautico in Toscana che ha registrato dal 2001 un tangibile sviluppo, posizionandosi tra le prime 5 realtà per indici di crescita, superficie produttiva e fatturato - è stato un anno significativo e decisivo. Sono stati infatti conseguiti gli ambiziosi obiettivi del Business Plan 2007-2010 con un fatturato che ha raggiunto 50.000.000 di euro (una crescita del 100% rispetto al 2007) grazie alla produzione di 16 unità di imbarcazioni, di cui alcune attualmente in fase di realizzazione. L’anno si è poi concluso con un grande colpo finale: è stata siglata la vendita del nuovissimo Politi Navi 74 metri il 24 dicembre 2008. </font></font>

<font face="Tahoma, sans-serif"><font size="2">Le buone notizie per il gruppo capitanato da Fabrizio Politi non si esauriscono solo sui numeri dell’anno appena concluso. Per il 2009, infatti, le prospettive sono ottime, ed in linea con il business plan 2007-2010. Le commesse promettono un fatturato duplicato, con tre modelli di punta a guidare l’ascesa del cantiere e molte new entry, in termini di Mega Yachts. </font></font>

<font face="Tahoma, sans-serif"><font size="2">Per la linea Fashion Yachts: Fashion 88’ Diamond, con l’innovativo hard top in cristallo sostenuto da una struttura in carbonio, sarà la barca del 2009, seguito dal Fashion 85’, presentato al Salone di Genova 2008 ed immediatamente venduto. Confermano, inoltre, il trend il Fashion 55’ e il Fashion 68’, che mantengono un aumento del 10%. </font></font>

<font face="Tahoma, sans-serif"><font size="2">Ottima partenza anche per la linea Politi Navi, che nel suo primo anno di attività ha venduto il primo 72 metri contestualmente al lancio del brand e che ha raddoppiato con la vendita del nuovissimo Politi Navi 74 metri proprio il 24 dicembre 2008. </font></font>

<font face="Tahoma, sans-serif"><font size="2">La crescente richiesta del mercato ha portato all’ampliamento del Cantiere in Darsena Pisana, acquistato e già ampliato nel 2007. Con know how e maestranze con più di 15 anni di esperienza, si sviluppa ora per una superficie di 30.000 mq ed è dotato di scali per alaggi e vari per imbarcazioni fino a 90 metri. Inoltre, dal 20 febbraio 2009, inizieranno i lavori per un secondo ampliamento della superficie produttiva del Cantiere.</font></font>

<font face="Tahoma, sans-serif"><font size="2">In otto anni di intenso lavoro Fabrizio Politi ha saputo impostare l’azienda in modo snello e capace di adeguarsi rapidamente ai cambiamenti del mercato. Ha mantenuto costi fissi bassi e consentito un’alta capacità produttiva, fronteggiando in maniera efficace la crisi economica. </font></font>

“<font face="Tahoma, sans-serif"><font size="2">Il segreto va ricercato anche nel passato, in scelte e decisioni finanziare e commerciali prese in controtendenza rispetto agli altri operatori. - così Fabrizio Politi, non solo costruttore ma anche stilista del mare parla delle proprie creazioni - Oggi i Cantieri Navali Fashion Yachts si distinguono per la specializzazione in prodotti esclusivi, lontana dalle produzioni di massa, differenziandosi in maniera netta da qualunque altro operatore del settore. Cantieri Fashion Yachts produce oggetti unici, destinati a chi è alla ricerca del bello e ama la cura del dettaglio. Noi realizziamo sogni, vendiamo opere d’arte che solcano il mare."</font></font>

**W.A.**

**<font color="#008000">[www.fashionyachtsgroup.it](https://www.fashionyachtsgroup.it/)</font>**<font color="#008000"> </font>