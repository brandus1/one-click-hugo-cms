---
id: 3869
title: SPECIALE SALONE DI GINEVRA. Land Rover
author: Redazione
type: "post"
guid: http://progressonline.it/2010/08/31/speciale-salone-di-ginevra-land-rover/
url: "/?p=3869"
post_views_count:
- '6'
- '6'
categories: "['AUTO']"
---

**Debutta al motor show la Range\_e**, il prototipo diesel ibrido a tecnologia plug-in della Land Rover. Altamente tecnologica, questa Range\_e è uno dei molti prototipi in via di sviluppo presso il Design &amp; Engineering Centre Land Rover, in Inghilterra.

**La Range\_e**, basata su una Range Rover Sport, monta un motore diesel TDV6 abbinato ad una trasmissione automatica ZF ad otto rapporti. Un sistema ibrido plug-in parallelo la trasforma in un SUV che può avvalersi anche della sola propulsione elettrica. La Range\_e è il primo modello Land Rover in grado di limitare i livelli di emissione di CO2 a 89 g/km. La sua velocità massima è di circa 193 km/h, può percorrere 32 km con la sola propulsione elettrica ed ha un’autonomia complessiva è di 1.112 km.

**Il centro della scena spetterà alla nuova Range Rover Evoque**, presente con entrambi i modelli, Coupé e Cinque Porte. Il 1° marzo, giornata dedicata ai media, la Land Rover comunicherà i listini europei della nuova vettura e presenterà in esposizione un’entusiasmante gamma di opzioni grazie alle quali ogni cliente potrà realizzare la sua Evoque a misura delle proprie esigenze e del proprio stile. La scelta comprende allestimenti esterni creati dagli stilisti Range Rover, tinte a contrasto per tetto e spoiler, interni speciali impeccabilmente rifiniti ed una vasta selezione di accattivanti tecnologie dedicate al comfort ed allo svago a bordo. Invece di offrire la tradizionale gerarchia di allestimenti, la Range Rover Evoque propone una scelta fra tre temi stilistici: Pure, brioso ed attuale; Prestige, semplicemente lussuoso; Dynamic, audace e sportivo. Il cliente potrà ulteriormente personalizzare il tema scelto con interni diversi, pacchetti opzionali ed altri accessori in piena libertà, per ottenere la sua personalissima Evoque. Naturalmente è anche disponibile un’ampia scelta di accessori originali Range Rover, per l’interno e l’esterno del veicolo, per il traino e per il trasporto.

**Al Salone di Ginevra** debuttano inoltre due nuove Edizioni Limitate. La Range Range Rover Autobiography Ultimate Edition – la più lussuosa mai prodotta – che offre un vero assortimento di caratteristiche superiori, quali ad esempio i rivestimenti realizzati a mano in soffice pelle pregiata, un pavimento in teak d’ispirazione nautica e iPad di serie a disposizione dei passeggeri che occupano la seconda fila di sedili.

**La più recente gamma Discovery 4 2011** con i temi Black e White della Limited Edition si arricchisce di nuove varianti dal design fresco e moderno, entrambe caratterizzate da livelli di lusso inediti per la Discovery 4, con interni high-end ed audaci e moderne combinazioni di colori. Contemporaneamente, in linea con i valori intrinseci alla Discovery 4, entrambe le Limited Edition vantano una raffinatezza su asfalto che eguaglia quella delle berline Executive, una versatilità da monovolume e, ovviamente, una capacità in fuoristrada senza rivali.