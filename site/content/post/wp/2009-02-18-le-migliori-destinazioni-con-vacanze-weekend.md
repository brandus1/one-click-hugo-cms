---
id: 3382
title: Le migliori destinazioni con Vacanze Weekend
author: Redazione
type: "post"
guid: http://progressonline.it/2009/02/18/le-migliori-destinazioni-con-vacanze-weekend/
url: "/?p=3382"
post_views_count:
- '7'
- '7'
categories: "['VIAGGI']"
---

Villaggi turistici, alberghi, centri benessere, agriturismi, bed&amp;breakfast. Il mondo del camper, le attrezzature per lo sport e il tempo libero. Sono oltre 200 le proposte di vacanze e fine settimana che attendono in fiera il pubblico di visitatori. L’appuntamento è a Padova, presso Padovafiere, il 7 e l’8 marzo per Vacanze Weekend, la rassegna dedicata al turismo e al tempo libero. Un’occasione importante per conoscere formule originali di viaggi all’insegna della natura, delle tradizioni e dei sapori. Bellissime destinazioni a portata d’auto e, soprattutto, di portafoglio.

<font face="Tahoma, sans-serif"><font size="2">In Fiera non mancheranno gli enti di promozione – assessorati e comuni, consorzi, associazioni ed enti del turismo stranieri, pronti a raccontare il fascino e la storia dei luoghi e dei territori che rappresentano e a fornire un motivo in più per visitarli.</font></font>

<font face="Tahoma, sans-serif"><font size="2">Non solo stand e offerte ma anche spettacolo. Su un vero e proprio Palco Eventi si alterneranno danze e balli tipici, rappresentazioni e canti tradizionali, esibizioni di maghi, musica, trampolieri e danze del ventre. </font></font>

<font face="Tahoma, sans-serif"><font size="2">In linea con la crescente attenzione dedicata dai turisti alla riscoperta dei sapori nostrani, a Vacanze Weekend non mancherà un’Area Enogastronomia, pronta a stupire i visitatori con i profumi delle cucine e dei vini d’Italia con tante degustazioni e il ritorno dei ristoranti in fiera, locali specializzati nella cucina tradizionale pronti a soddisfare il palato dei più esigenti. </font></font>

<font face="Tahoma, sans-serif"><font size="2">L’enogastronomia sarà protagonista anche di uno dei due concorsi, che, realizzato in collaborazione con la rivista Vie del Gusto, vedrà una struttura specializzata nella valorizzazione della tradizione della cucina e del vino mettere in palio un weekend. Un secondo concorso punterà i riflettori invece sul cicloturismo: la competizione affiderà alla dea bendata la scelta di un visitatore per tappa a cui regalare una bicicletta che diventi la sua nuova compagna di viaggio.</font></font>

<font face="Tahoma, sans-serif"><font size="2">Dopo l’appuntamento di Padova, Vacanze Weekend proseguirà a Torino (21-22 marzo) e Verona (18-19 aprile).</font></font>

<font face="Tahoma, sans-serif"><font size="2">**W.A.**</font></font>

**<font size="2">[www.vacanzeweekend.it](https://www.vacanzeweekend.it/)</font>**

**<font size="2">[www.padovafiere.it](https://www.padovafiere.it/) </font>**