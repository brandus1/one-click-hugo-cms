---
id: 4025
title: New York City
author: Redazione
type: "post"
guid: http://progressonline.it/2016/02/08/new-york-city/
url: "/?p=4025"
post_views_count:
- '11'
- '11'
categories: "['VIAGGI']"
---

*Numerose attrazioni culturali, ottimi ristoranti, splendidi negozi, tranquille ed eleganti vie alberate su cui si affacciano le caratteristiche brownstone: Prospect Heights, nel cuore di Brooklyn, è una meta immancabile per scoprire una New York autentica*

<div> </div><div>Brooklyn è ormai una destinazione irrinunciabile per chiunque visiti la Grande Mela e gli orizzonti turistici si sono spinti ben oltre i soli quartieri situati nei pressi dell’iconico ponte.</div><div>Nascosto tra Park Slope e Fort Green, Prospect Heights si estende su un’area piuttosto limitata rispetto ad altri maxi-quartieri della città, ma è caratterizzato da una notevole diversità sia culturale che architettonica e da un’atmosfera serena e rilassata che ne fanno un luogo tutto da scoprire.</div><div>Per anni dimenticato e spesso da molti scartato in favore del più noto Park Slope, oggi è nel pieno di una vera e propria rinascita, con moltissimi negozi, bar, e ristoranti stanno che spuntano qua e là in quel gomitolo di strade che si estende tra Flatbush Ave e Franklin Ave, da una parte, e Atlantic Ave e Eastern Parkway, dall’altra</div><div>Sono sempre di più gli abitanti di ogni età, cultura, origine e sesso che si stanno spostando tra queste quattro strade, dando vita a uno straordinario melting pot e a un’infinita serie di possibili sviluppi.</div><div>Eric Adams, presidente del distretto di Brooklyn, ha più volte tessuto le lodi di questa zona ancora poco battuta dalle folle di turisti."Sono orgoglioso di vivere a Prospect Heights e ancor più di poter condividere questo splendido quartiere con il mondo"- continua – "le case in stile brownstone, le strade alberate e i negozietti tipici rendono Prospect Heights una destinazione perfetta per qualsiasi visita a New York City". </div><div> </div><div>**Un’immersione nella cultura newyorkese…**</div><div>Il Brooklyn Museum, la principale istituzione dedicata all’arte del quartiere e dell’intero distretto, ospita una grande collezione permanente che copre diversi periodi storici e culturali, dall’Antico Egitto, all’arte africana, fino ai capolavori dei maestri europei e alle sperimentazioni contemporanee, oltre a diverse mostre a rotazione. </div><div>Il museo confina con il Brooklyn Botanic Garden dove è possibile ammirare oltre 40,000 specie di piante e fiori provenienti da tutto il mondo. Assolutamente da non perdere è, poi, una visita alla Brooklyn Public Library, che con i suoi 1,5 milioni di libri, giornali e riviste è un punto d’incontro per intellettuali di tutte le età. </div><div>I tifosi di basketball e hockey più accaniti, invece, potranno assistere alle partite dei Brooklyn Nets dell’ NBA e dei New York Islanders della NHL al Barclays Center, il centro per sport e intrattenimento che conta18,000 posti a sedere e che è stato inaugurato nel 2012. </div><div> </div><div>**…con un occhio al divertimento e allo shopping**</div><div>Prospect Heights ospita numerosi pub e locali intimi tra cui scegliere per tuffarsi nella vita notturna della città che non dorme mai: Tooker Alley, uno speakeasy che prende il nome dalla sede del Dil Pickle Club di Chicago, è un luogo particolare dove gustare un drink in compagnia godendosi l’atmosfera evocativa del proibizionismo, quando questi locali vendevano illegalmente bevande alcoliche . Weather Up è invece un cocktail bar vecchio stile molto gettonato tra la gente del posto.</div><div>Se, invece, volete comprare souvenir unici del quartiere e avere un assaggio dell’artigianato di Brooklyn, l’Empire Mayonnaise propone una vasta gamma di maionese saporita e aromatizzata con diversi ingredienti, dalla pancetta al tartufo bianco. Per gli amanti della letteratura, Unnameable Books vende libri nuovi e usati e ospita incontri con gli autori, seminari e inaugurazioni. </div><div> </div><div> </div><div>**La Brooklyn da gustare**</div><div>Da Chuko Ramen si sperimentano i sapori dell’Oriente: oltre a servire ramen, questo ristorante gioca con la cucina giapponese creando piatti particolari con ingredienti e combinazioni inusuali. The Islands offre un assaggio dei Caraibi con piatti saporiti come jerk chicken e gamberi con salsa calypso. </div><div>Aperto dal 1936, Tom’s Restaurant è un diner a gestione familiare famoso per i suoi pancake, crema all’uovo e rickey con lime. The Vanderbilt, un tipico gastropub americano, serve un po’ di tutto, dalle lasagne alla melanzana alle costolette di maiale alla griglia, mentre El Atoradero propone cucina tipica messicana. </div><div>Per gli amanti del gelato artigianale, Ampio Hills vanta di gusti particolari, tipo Snap, Mallow, Pop (gelato al marshmallow e Rice Krispies) e «The Raw Deal» (gelato alla vaniglia con scaglie di cioccolato e impasto per biscotti brownie). </div><div> </div><div>Per info:</div><div>www.nycgo.com </div>