---
id: 2724
title: Roma Film Festival 2010
author: Redazione
type: "post"
guid: http://progressonline.it/2010/10/26/roma-film-festival-2010/
url: "/?p=2724"
post_views_count:
- '9'
- '9'
categories: "['CULTURA E SPETTACOLO']"
---

Sesso, seduzione e tradimenti. Sembra questo (almeno fino a adesso) il tema “principale” del prossimo Festival del Film di Roma. Un trinomio che prende corpo soprattutto per le due opere più attese, Last Night di Massy Tajedin con Keira Knigthley e Rabbit Hole di John Cameron Mitchell, interpretato da Nicole Kidman, per la prima volta anche in veste di produttrice. Il primo è una storia romantica divisa tra sesso, attrazione, tradimenti e gelosia che inaugurerà il Concorso della Sezione Ufficiale di questa quinta edizione del festival Capitolino che si svolgerà dal 28 Ottobre al 5 Novembre all’Auditoruim Parco della Musica; mentre il secondo narra la crisi di una coppia costretta a fare i conti con l’improvvisa scomparsa del loro unico figlio. Tema pesante (l’elaborazione di un lutto), ma da vedere in quanto realtà universale. Più allegro e decisamente attesissimo, invece il secondo film sulle Winx, le fatine più famose del mondo. Winx Club 3D – Magica Avventura, con la regia del loro creatore Igino Straffi, avranno la loro anteprima mondiale proprio a Roma nella sezione Alice. Il film, girato in 3D, darà modo ai grandi e ai piccini di godere le evoluzioni e le magie delle fatine, che questa volta si ritrovano a lottare per lo “status quo”, difendendo l’Albero della Vita che tiene in equilibrio il Bene ed il Male, debellando le streghe che le hanno private dei loro poteri. Tornado con i piedi per terra, la sezione Occhio sul Mondo/Focus, punterà i riflettori sul cinema e la cultura Giapponese attraverso un omaggio al regista Satoshi Kon, recentemente scomparso e un evento speciale su Akira Kurosawa nel centenario della sua nascita. Sarà un modo per rivedere e (per chi non lo conosce) riscoprire Rash?mon capolavoro indiscusso del maestro giapponese. Omaggio tutto italiano, invece, per Ugo Tognazzi a ventenni dalla sua morte. Il Festival, infatti, ricorderà l’attore proprio nel giorno esatto della sua scomparsa (27 Ottobre), mostrando in anteprima il documentario Ritratto di mio padre diretto dalla figlia Maria Sole Tognazzi,. E per dare valenza alla figura di Tognazzi come attore e come uomo, la sua presenza attraverserà idealmente tutta la selezione: ogni film in concorso nelle varie selezioni sarà preceduto da “pillole” delle sue migliori interpretazioni. Altro appuntamento molto atteso (e diventato negli anni una tradizione all’interno del Festival) sarà il duetto tra Margherita Buy e Silvio Orlando, due attori decisivi nel cinema italiano degli ultimi vent’anni. Sarà divertente vederli “beffeggiarsi” l’uno dell’altra sul palco dell’Auditorium. Sullo scranno della Giuria, invece ci sarà Sergio Castelletto come presidente. A visionare e decidere l’Aurelio D’Oro come miglior film, lo affiancheranno la giornalista Natalia Aspesi, il regista Ulu Grosbard, lo scrittore Patrick McGrath, il regista Edgar Reitz e la fotografa Olga Sviblova. Insomma un poker di personalità che speriamo facciano sfociare inutili polemiche sulla scelta dei premi come è accaduto all’ultima mostra di Venezia. Perché è bene ricordare che il cinema, la sua magia e la sua arte è “internazionale” e non privilegio per pochi…

**Roberto Leggio**

Riflettori sul cinema e la cultura giapponese  
Occhio sul Mondo | Focus proietterà la versione restaurata del capolavoro di Akira Kurosawa, Rash?mon.  
Nella sezione Occhio sul Mondo | Focus, che quest’anno punterà i riflettori sul cinema e la cultura giapponese, ci sarà un evento speciale dedicato al regista Akira Kurosawa per il centenario della sua nascita. Al Festival verrà quindi proiettata la versione restaurata del capolavoro di Kurosawa, Rash?mon. La sezione Occhio sul Mondo | Focus prevede inoltre un omaggio al regista Satoshi Kon scomparso ieri all’età di 47 anni

**Festival Internazionale del Film di Roma** 28 ottobre – 05 novembre 2010

ORARIO BIGLIETTERIE   
ore 11.00/20.00

PREZZO DEI BIGLIETTI   
23,00 euro Sala S.Cecilia  
12,00 euro Sala S.Cecilia (Anteprime Alice nella città)  
10,00 euro Sala Sinopoli  
 8,50 euro Salacinema Lotto e cinema Metropolitan  
 6,50 euro Sala Petrassi, Teatro Studio e Sala Cinema Alitalia  
 3,00 euro Sala Studio 3  
 4,00 euro Sezione Occhio sul mondo / Focus  
Ingresso gratuito Casa del Cinema

Per ulteriori informazioni  
infoline: 06-40401985   
mail: <ticket@romacinemafest.org>   
[www.romacinemafest.it](https://www.romacinemafest.it)

Fondazione Cinema per Roma   
Viale Pietro De Coubertin, 10  
00196 Roma  
Tel +39 06 40 401 900   
<info@romacinemafest.org>