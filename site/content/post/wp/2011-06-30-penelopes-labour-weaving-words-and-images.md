---
id: 3143
title: Penelope&#039;s Labour, weaving words and images
author: Redazione
type: "post"
guid: http://progressonline.it/2011/06/30/penelopes-labour-weaving-words-and-images/
url: "/?p=3143"
post_views_count:
- '10'
- '10'
categories: "['CULTURA E SPETTACOLO']"
---

**Il Centro espositivo dell’Isola di San Giorgio Maggiore** ospita Penelope’s Labour: Weaving Words and Images, mostra di arazzi e tappeti antichi e contemporanei a cura di Adam Lowe e Jerry Brotton, promossa e organizzata dalla Fondazione Giorgio Cini con l’atelier Factum Arte di Madrid.

**La mostra Penelope’s Labour: Weaving Words and Images** intende unire il grande interesse di Vittorio Cini per l’arazzo con l’arte contemporanea e con la rinnovata abilità degli artisti di utilizzare questo mezzo per raccontare storie della realtà in cui viviamo.

**Spaziando dagli arazzi del tardo Quattrocento** che raffigurano l’ingresso in Palestina dell’esercito di Vespasiano e Tito e l’assedio e la distruzione di Gerusalemme, ai tessuti di Azra Aksamija sulla pulizia etnica della Bosnia Erzegovina, alla vasta allegoria della vita contemporanea del “Walthamstow Tapestry” di Grayson Perry e ai fiori del nostro mondo naturale manipolato di Mark Quinn, la mostra riporterà le ‘immagini intrecciate’ nel cuore della pratica artistica contemporanea.

**Oltre ad alcuni tra i più importanti esempi di arazzi** antichi appartenenti alle collezioni della Fondazione Giorgio Cini, in mostra saranno presentati arazzi e tappeti contemporanei di: Azra Aksamija, Lara Baladi, Alighiero Boetti, Maurizio Cattelan, Manuel Franquelo, Carlos Garaicoa, Craigie Horsfield, Grayson Perry e Marc Quinn.

Di **Denise Marianacci**