---
id: 3444
title: Il Brasile in foto
author: Redazione
type: "post"
guid: http://progressonline.it/2009/11/05/il-brasile-in-foto/
url: "/?p=3444"
post_views_count:
- '15'
- '16'
categories: "['VIAGGI']"
tags: "['mostre', 'musei']"
---

L’ambasciata del Brasile presenta una mostra fotografica alla ricerca delle sue origini nazionali. Attraverso gli emozionanti scatti della brasiliana Rosa De Luca si ripercorre – dal 5 al 25 novembre alla Galleria Candido Portinari di Roma – un excursus suggestivo nel Sud di Bahia - il luogo dove secondo l’artista il Brasile ha avuto inizio – in una serie di immagini che ne ritraggono le molteplici diversità, complessità e semplicità.

Qui è nato il lavoro della fotografa ed è qui che è stata ispirata un’opera dedicata principalmente all’esuberanza della natura. Nelle istantanee della De Luca vengono infatti messi in risalto alcuni significativi elementi di un paesaggio che, nelle sue differenze ambientali, riesce a far emergere una profonda armonia tra il mare e la foresta e tra i suoi stessi abitanti, sotto la magia di un cielo unico che nei suoi colori e nella sua calma riporta indietro lo sguardo e il tempo al momento della scoperta di questa terra.

Colori, immagini, particolari negli elementi del cosmo brasiliano e nelle espressioni del suo popolo sono allo stesso tempo la guida e il risultato di un’operazione introspettiva che apre un nuovo interessante modo nella creazione di immagini contemporanee. Qui il mare, il cielo, le spiagge e gli abitanti si fondono in un solo universo pieno di colori e sfumature: un esempio unico nel suo genere, per ritrarre l’anima e l’essenza della gente di Bahia, nel tentativo di dare luce a queste persone e fornire un riconoscimento all’arte propriamente brasiliana, fino ad oggi realmente poco conosciuta.

**C.S.**

[www.ambasciatadelbrasile.it](https://www.ambasciatadelbrasile.it)

Galleria Candido Portinari  
Piazza Navona 14 - Roma  
Orari: Lunedì-Venerdì 10/19 - Sabato 14/19  
Ingresso libero