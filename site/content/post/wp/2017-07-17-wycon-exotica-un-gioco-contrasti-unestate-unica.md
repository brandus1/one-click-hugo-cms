---
id: 6113
title: 'Wycon Exotica: un gioco di contrasti per un&#8217;estate unica'
author: brando
type: "post"
guid: http://progressonline.it/?p=6113
url: "/?p=6113"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_3";}
- a:1:{s:16:"td_post_template";s:17:"single_template_3";}
post_views_count:
- '11'
- '13'
colormag_page_layout:
- default_layout
categories: "['ATTUALITÀ']"
tags: "['estate 2017', 'make up', 'moda', 'trend', 'trucco', 'Wycon', 'Wycon Exotica']"
---

*La collezione trucco per l’estate 2017 del brand milanese celebra il colore puro ispirandosi alla selvaggia natura tropicale, per una donna sicura di sé che non teme di sfoggiare contrasti inusuali*

Un’esplosione di colore per definire i contorni della personalità di una donna moderna e piena di energia, intenzionata ad affrontare l’estate come una vera e propria regina della giungla, libera e indipendente: questa è l’ispirazione che anima **Wycon Exotica**, la collezione trucco per l’**estate 2017** del brand milanese **Wycon Cosmetics**. ![1a151514-1847-4beb-8b80-a53eed8c3281](https://progressonline.it/wp-content/uploads/2017/07/1a151514-1847-4beb-8b80-a53eed8c3281-300x200.png)

L’intera serie di prodotti è studiata appositamente per interpretare in maniera originale e innovativa suggestioni ideali, in cui troviamo lingue dorate di sabbia che si tuffano nell’**Oceano** e imprevedibili sfumature di una vegetazione lussureggiante e rigogliosa. Il tema del viaggio è il fil rouge del look della donna Wycon durante la stagione estiva, da vivere all’insegna del gioco stuzzicante tra contrasti inaspettati.

Exotica richiama le tinte pittoriche potenti e piene di un artista come **Gauguin**, riverberando i profumi più freschi dei fiori tropicali e l’impatto accecante del colore puro. La donna immaginata da Wycon Cosmetics richiama l’aspetto iconico di una dea amazzone sputata fuori da un luogo ai confini dell’immaginazione, risplendente di un concetto di femminilità che è la sintesi di culture diverse. La protagonista dell’estate 2017 è di conseguenza una creatura indecifrabile, poliedrica, decisa e orgogliosa del suo fascino e della sua bellezza.

La trend edition Exotica Wycon costruisce con l’**Exotic Fruit Eye Palette** una tavolozza animata da tinte accese che rivelano personalità e forza di carattere, facendo la differenza a suon di pennellate di blu, giallo, arancione e verde, riprese anche sulla superficie del packaging, in cui viene chiaramente enfatizzata la vegetazione tropicale, ![549facf3-049c-4822-a038-2d9028cb2be9](https://progressonline.it/wp-content/uploads/2017/07/549facf3-049c-4822-a038-2d9028cb2be9-248x300.jpg)posta a rilievo e associata a motivi geometrici a contrasto. Per garantire un incarnato radioso e un colorito ambrato, il brand italiano propone il fondotinta in polvere **Eternal Powder** dalla tenuta estrema, formula multitasking e wet&amp;dry, con un finish altamente modulabile ed una protezione solare SPF 20. Polveri cangianti dai toni caldi si mixano poi ad accenni freddi che richiamano il sale bianco e puro, per esaltare i volumi del viso e del corpo: l’**Exotic Fruit Highlighter Palette** contiene 9 polveri metalliche dal colore saturo, mentre la Paradise Bronze Palette ospita al suo interno quattro tonalità da utilizzare come terra, blush ed illuminante per un aspetto luminoso e bonne mine. Ogni prodotto, ogni texture, ogni formulazione di Exotica costituisce un piccolo gioiello incastonato in una proposta completa fatta di tesori naturali che coccolano il corpo e la mente e regalano l’eterea sensazione di essere naufragati in un nuovo paradiso terrestre.

Le labbra si tingono di nuances decise e gli occhi incantano, con una precisione quasi grafica: l’attenzione al dettaglio e la battaglia all’ultima imperfezione è vinta dal brand grazie al suo correttore fluido dal finish luminoso, il **Fluid Cover Wycon**, formulato appositamente per ridurre le occhiaie e gli inestetismi che possono comparire nella zona del contorno occhi, dall’applicazione professionale e semplice al tempo stesso, con un grado di coprenza che regala pelle di porcellana senza appesantire. Per un trucco ancora più intenso e perfezionante Wycon Cosmetics propone anche un esclusivo primer, l’**Under Eye Primer**, da applicare nella zona perioculare come base correttiva contorno occhi e neutralizzare così le discromie cutanee; per definire la forma delle sopracciglia invece vengono suggeriti i set Water Brow, crema colorata dalla formula long lasting e water resistant disponibile in quattro varianti colore, a cui si affianca un pratico pennellino doppio per un’applicazione precisa e modulabile.![55c29d84-1632-4f40-a145-240bc134b32c](https://progressonline.it/wp-content/uploads/2017/07/55c29d84-1632-4f40-a145-240bc134b32c-264x300.jpg)

Per dare al maquillage un ulteriore tocco di colore abbiamo il **Juicy Blusher** dalla consistenza morbida e vellutata, per un allure radioso che dona un colorito naturalmente vivace e duraturo, senza dimenticare la freschezza irresistibile dei **Wycon Sorbet Primer** in gel: un primer giallo, Energy Drink, dall’effetto rigenerante e rivitalizzante, e un primer arancio, Vitamin Drink, per un’azione idratante ed un effetto riparatore sulla pelle. Non può mancare all’appello di una collezione che si rispetti sua maestà il mascara: Exotica lancia Black Forest, dalla formula innovativa caratterizzata da un complesso di peptidi che stimolano la proliferazione dei bulbi piliferi, enfatizzando la crescita e il volume delle ciglia.

Per le labbra, fondamentali insieme agli occhi nella definizione di un look davvero ammaliante, vengono presentati i rossetti matte long lasting della linea **Fruity Bite Lip Stylo**, dal colore saturo arricchito da pigmenti e polimeri che regalano un aspetto vellutato alla bocca. Accanto ai rossetti, troviamo i Tropical Pearl Chubby per un tocco di colore più deciso ad effetto bagnato e luminoso, con proprietà nutrienti, idratanti e leviganti dovute soprattutto alla presenza di burro di cacao, ricavato dalla spremitura dei semi sgusciati del Theobroma Cacao. La collezione ospita anche una linea di smalti estiva: la serie Beach Vibes comprende tinte intense e vitaminiche dal finish lucido e compatto.

![ac411ab8-5819-4587-a46a-f9005529a0b6](https://progressonline.it/wp-content/uploads/2017/07/ac411ab8-5819-4587-a46a-f9005529a0b6-300x180.jpg)A completare la collezione estiva Wycon, due pennelli trucco, l’All Over Powder Brush 01, con setole morbide e arrotondate per rendere agevole la stesura delle polveri viso, e il pennello Face Zoom Brush 02, con forma a fiamma e setole morbide, pensato per l’applicazione degli illuminanti viso. E per serbare questo insieme di tesori di bellezza, inutile sottolineare l’importanza della pratica e vezzosa pochette trucco con base decorata da piante e fiori esotici. L’estate targata Wycon è un’avventura rutilante tutta da scoprire e da vivere. Attirando su di sé tutta la luce e l’attenzione intorno.

[www.wyconcosmetics.com](https://www.wyconcosmetics.com)

Elisabetta Pasca