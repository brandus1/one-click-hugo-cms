---
id: 9408
title: Dazn, disponile l&#8217;app sia per Android che iOS
author: Redazione
type: "post"
guid: http://progressonline.it/?p=9408
url: "/?p=9408"
colormag_page_layout:
- default_layout
categories: "['DAL WEB']"
tags: "['app Dazn', 'dazn', 'Dazn abbonamento', 'Dazn prezzo']"
---

![](https://progressonline.it/wp-content/uploads/2018/08/BIG-dazn-presentazione-300x200.jpg)Sia su **Google Play** che sull’**App Store** è disponibile da qualche ora l’applicazione di **Dazn**. Ieri a Milano la presentazione della nuova squadra che nella prossima stagione terrà compagnia agli abbonati della nuova piattaforma firmata Perform: oltre a Pierluigi Pardo anche Massimo Callegari, Roberto Cravero e Stefano Borghi. **Presenti anche ex calciatori** che interverranno in qualità di opinionisti come Maldini, Sheva e Figo, presente anche l’allenatore ex Udinese Francesco Guidolin. Da tempo si sapeva invece della presenza di Diletta Leotta, che lascia Sky Sport per approdare nella nuovissima Dazn.

Da poco dopo l’evento di ieri ecco che i due grandi store di Android e iOS si sono arricchiti di una nuova applicazione: **Dazn è scaricabile da tutti**, e il primo mese può essere attivato a titolo gratuito. Dopo il periodo di prova il cliente sarà libero di scegliere se abbonarsi acquistando un ticket di durata mensile. Per gli abbonati Sky il prezzo sarà di 7,99 euro, tutti gli altri invece potranno accedere ai contenuti Dazn pagando 9,99 euro.

**Dazn** metterà a disposizione degli abbonati 3 partite a settimana di Serie A (tra le quali l’anticipo del sabato sera) oltre a tutta la Serie B, la Liga, Ligue1, Libertadores e Carabao Cup per quanto riguarda il calcio. Sarà disponibile inoltre anche il campionato di MLB, il rally WRC, l’UFC e il campionato professionistico di freccette PDC.