---
id: 9743
title: Air Cairo apre la tratta Milano Malpensa-Luxor
author: Redazione
type: "post"
guid: http://progressonline.it/?p=9743
url: "/?p=9743"
colormag_page_layout:
- default_layout
categories: "['VIAGGI']"
---

![](https://progressonline.it/wp-content/uploads/2018/09/Motori360_AirCairo_evento-7-300x200.jpg)La compagnia egiziana continua la sua forte impennata e punta, ampliando l’offerta dall’Italia, sull’Egitto classico inaugurando un nuovo volo diretto da Milano Malpensa a Luxor il prossimo 29 ottobre. Non solo Sharm El Sheikh, Marsa Alam e Alessandria d’Egitto sulla Costa Mediterranea saranno quindi raggiungibili dall’Italia ma, grazie al nuovo volo, anche l’incantevole Egitto classico con la sua affascinante storia non sarà più così lontano. Con il volo su **Luxor** sarà possibile vivere l’esperienza unica della **crociera sul Nilo**.

L’Air Cairo, compagnia aerea per il 60% di capitale Egyptair e per il 40% di due tra le più importanti banche egiziane (National bank of Egypt e Misr Bank), con una flotta composta attualmente da 10 Airbus A320 e da un Boeing 737-800, con una previsione di incrementare il numero dei velivoli fino a 14 aeromobili entro il 2020.![](https://progressonline.it/wp-content/uploads/2018/09/luxor-temple-tours-excursions-thingstodo-igo-egypt-300x203.jpg)

**Ad oggi Air Cairo collega le principali mete turistiche Egiziane** (Hurghada, Sharm el Sheikh, Marsa Alam) con diversi Paesi Europei (inclusi i Paesi dell’Est), tra cui Germania, Olanda, Francia, Polonia, Norvegia, Repubblica Ceca e Georgia con diversi voli settimanali programmati su 19 destinazioni trasportando, solo da gennaio a giugno 2018, ben 722.343 passeggeri. La compagnia egiziana in continua crescita in Europa arriverà anche in Italia per la fine del 2018 ad operare con ben 15 voli settimanali. In Italia, solo dal novembre 2017 a luglio 2018, è arrivata a trasportare circa 55.000 passeggeri (54.653).

Sul mercato italiano, l’Air Cairo ha iniziato ad operare il 29 Ottobre 2017, con due voli settimanali la domenica dall’Aeroporto di Milano Malpensa con destinazione Sharm el Sheik e Marsa Alam a cui si è aggiunto un terzo volo operato il mercoledì per Sharm El Sheikh. Dal 26 gennaio ha inaugurato poi la tratta da Napoli a Sharm El Sheikh con 3 voli settimanali, dal 12 marzo ha aperto il collegamento da Bari a Sharm El Sheikh con un volo operato il lunedì e da aprile ha inaugurato la tratta da Roma Fiumicino a Sharm El Sheikh con un volo settimanale.