---
id: 3460
title: Alle Mauritius senza passaporto
author: Redazione
type: "post"
guid: http://progressonline.it/2009/12/10/alle-mauritius-senza-passaporto/
url: "/?p=3460"
post_views_count:
- '10'
- '10'
categories: "['VIAGGI']"
tags: "['turismo', 'vacanze']"
---

L’isola di Mauritius accoglierà i viaggiatori italiani senza passaporto fino al 31 gennaio 2010. La validità della normativa, entrata in vigore a partire da luglio 2009, è stata prolungata di un mese per estendere la possibilità di assaporare le bellezze offerte da Mauritius ai viaggiatori italiani che non sono in possesso del passaporto anche dopo le tradizionali feste natalizie.

Grazie a questa iniziativa Mauritius è la prima destinazione lungo raggio raggiungibile dall’Italia con la sola carta d’identità: condizione ideale per chi ama i viaggi last-minute e può approfittare di un’offerta senza doversi preoccupare della validità del passaporto.

L’operazione Mauritius senza passaporto consente infatti l’accesso sul territorio mauriziano ai cittadini italiani maggiori di 15 anni muniti di un documento d’identità valido per l’espatrio e del biglietto di ritorno. Da sempre il fascino dell’isola e la sua grande tradizione di ospitalità attraggono i viaggiatori italiani: fino a fine gennaio 2010 avranno modo di viverla con ancora più facilità.

A disposizione dei viaggiatori le procedure e le formalità dell’operazione “Mauritius senza passaporto” online sul sito [www.mauritiussenzapassaporto.com](https://www.mauritiussenzapassaporto.com).

**C.S.**