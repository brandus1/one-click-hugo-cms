---
id: 11810
title: 'Taste of Roma: nella capitale in scena il Festival del Gusto'
author: Redazione
type: "post"
guid: http://progressonline.it/?p=11810
url: "/?p=11810"
colormag_page_layout:
- default_layout
categories: "['ATTUALITÀ']"
tags: "['Roma', 'taste of roma']"
---

*Dal 19 al 22 settembre 2019 si aprono le porte dell’ottava edizione di **Taste of Roma**, tra i principali eventi gastronomici della Capitale che ogni anno unisce il buon cibo all’amore per la condivisione.*

![](https://progressonline.it/wp-content/uploads/2019/09/BDCBB966-0B50-4700-B4B3-3CC969557B4A-300x238.png)

L’**Auditorium Parco della Musica** ospiterà per 4 giorni foodies, gourmet, appassionati e curiosi che, per l’occasione, avranno la possibilità di vivere un’esperienza unica all’insegna della grande ristorazione. 14 grandi chef della Capitale proporranno un menu degustazione da 4 portate gourmet, ma ci sarà anche la possibilità di scoprire le “*eccellenze italiane*” degli espositori e di provare ai Wine Bar Trimani una speciale selezione di etichette scelte ad hoc per esaltare al meglio le 56 portate gourmet. Grande ritorno per la Scuola di Cucina e Il Salotto del Vino e tra le novità la fiammante BBQ Academy.

**Taste of Roma** attenderà ospiti, appassionati e semplici curiosi all’Auditorium Parco della Musica: tante le novità studiate per creare nuovo interesse e per renderlo un appuntamento imperdibile per chi ama la buona cucina. Un’occasione unica per chi desidera vivere un’esperienza enogastronomica irripetibile da condividere con amici, famiglia, partner e colleghi. Decine di piatti gourmet, realizzati da grandi maestri della cucina, potranno come sempre essere degustati a un prezzo accessibile (dai 6 ai 10 euro). Numerosi gli chef di fama internazionale presenti: una chance da non lasciarsi sfuggire per assaporare la loro idea di cucina, espressa in 4 portate.

Il colore e il suo abbinamento al cibo sarà il tema dell’edizione 2019 di di **Taste of Roma** che prenderà vita nel piatto icona che ogni chef realizzerà ad hoc per raccontare l’evoluzione della propria cucina, permettendo a tutti di percorrere un viaggio che coinvolgerà tutti i 5 sensi. La componente cromatica del cibo non si limiterà infatti all’aspetto visivo, ma riporterà alla memoria determinate esperienze ed emozioni, creando aspettative sul gusto. I colori presenti saranno: il rosso, il verde, il bianco, l’arancione e il nero.