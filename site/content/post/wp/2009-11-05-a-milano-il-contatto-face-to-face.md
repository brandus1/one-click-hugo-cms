---
id: 3296
title: A Milano il contatto  ?face to face ?
author: Redazione
type: "post"
guid: http://progressonline.it/2009/11/05/a-milano-il-contatto-face-to-face/
url: "/?p=3296"
post_views_count:
- '1'
- '1'
categories: "['CULTURA E SPETTACOLO']"
---

Più di 500 fornitori internazionali, 40.000 mq di superficie espositiva, oltre 20mila visitatori attesi, 30 seminari, laboratori live, premi: Viscom Italia – la mostra convegno internazionale di comunicazione visiva e servizi per l’evento in programma dal 5 al 7 novembre 2009 in Fiera Milano Quartiere Rho, presenta una 21^ edizione all’avanguardia, che mette al centro dell’evento il contatto “face to face”.   
Moltissime le novità in campo per manifestazione che rivoluziona il classico concetto di fiera e che proporrà ai visitatori una tre-giorni di contatti, condivisione, approfondimenti e relazioni di business.

Obiettivo: trovare nuove idee per iniziare il 2010 con gli strumenti giusti per cavalcare la ripresa economica alla luce di uno scenario che è profondamente cambiato.   
Per chi lavora nel mondo della comunicazione, Viscom Italia rappresenta una finestra sul futuro, un luogo dove scoprire le nuove frontiere della comunicazione: tecnologie e materiali che permettono la creazione di mezzi di comunicazione al di là del tradizionale e che espandono il marketing mix. Dal grande formato agli eventi aziendali, dall’allestimento del punto vendita alla textile promotion, dal shop fitting al digital signage.

Matching: una nuova dimensione di fiera – E’ proprio Matching il cuore della nuova dimensione di Viscom Italia: all’interno del ricchissimo programma del Viscom Forum, i seminari Matching permettono di ascoltare testimonial di progetti vincenti e poter avere poi un appuntamento face-to-face con chi, anche in un momento di crisi economica, ha saputo trasformare dei progetti in un successo. Fare Matching è semplice: basta pre-registrarsi on line sul sito [www.visualcommunication.it](https://www.visualcommunication.it) e chiedere un appuntamento con i testimonial di interesse. Sarà l’azienda che ospita i testimonial a fissare l’appuntamento presso lo stand in fiera. Accanto alle sessioni Matching, seminari tecnici (laser, insegne luminose e taglio a getto d’acqua fra gli approfondimenti proposti) e marketing, per reinventare il processo di vendita nel 2010.

Digital Signage: una realtà esplosiva – Come cambierà la visual communication in futuro? Quali sono le tecnologie che stanno emergendo e quali applicazioni sono già integrabili? A queste domande offre una risposta la nuova area Digital Signage by Viscom, spazi espositivi e seminari per capire, dalla voce dei protagonisti, come funziona, a che cosa serve, come si costruisce un progetto di comunicazione interattiva; per scoprire da vicino come raggiungere il cliente giusto, con il messaggio giusto, al momento giusto.   
Viscom Lab – Le relazioni face to face saranno il filo conduttore anche di ViscomLab, una tre-giorni di dimostrazioni live non-stop presso l’area dedicata, dove guardare in diretta le lavorazioni, scambiare idee, condividere esperienze e apprendere nuove tecniche.   
I Premi – La consegna dei premi all’eccellenza “Telaio d’Argento” e Display Superstar ITALIA andrà a completare un’offerta a 360° sul mondo della comunicazione visiva.  
Su: [www.visualcommuncation.it](https://www.visualcommuncation.it) tutte le informazioni e la preregistrazione per l’ingresso gratuito.

**C.S.**

Viscom Italia 2009  
5-6-7 novembre, alle ore 10 alle ore 18  
Fiera Milano, Quartiere Rho, Padiglioni 1-3, entrata Porta Est