---
id: 4248
title: Dieci brevetti per me posson bastare
author: Redazione
type: "post"
guid: http://progressonline.it/2013/07/12/dieci-brevetti-per-me-posson-bastare/
url: "/?p=4248"
post_views_count:
- '14'
- '14'
categories: "['ATTUALITÀ']"
---

**Yahoo Vs Facebook: che la guerra cominci.** Brevetti alla mano, si scambiano ingiurie come fossero figurine per riempire l’album e guadagnare, con la causa, anche qualche soldino. E’ il caso di Yahoo che depresso e squattrinato, intenta cause al super-miliardario Facebook con l’accusa di aver rubato ben dieci idee. Secondo il “motore più vecchio del web”, Facebook deve la propria popolarità tra i navigatori di Internet alla non autorizzata violazione dei brevetti di Yahoo.  
Ad aver presentato il salato il conto a Mark Zuckerberg è stato il rivale Scott Thompson.

**I sospetti però circolano anche intorno allo strano comportamento di Yahoo**, che presenta solo ora la denuncia. Al momento, infatti, l’azienda naviga in cattive acque, a tal punto che il suo valore di mercato si attesta al di sotto dei 19,1 miliardi, molto meno rispetto ai 47,5 miliardi di dollari che anni fa Bill Gates aveva offerto a Yahoo per “sposare” Microsoft.   
Nella Silicon Valley è noto che queste guerriglie tra network si chiudono spesso con la contrattazione o con scambi di patenti e patentini vari, ma adesso Yahoo, smanioso di tornare ai vertici, non sembra essere proprio intenzionato a contrattare. Il gigante degli anni Novanta, appannato da Google, si trova a dover mangiare le briciole in quel che un tempo era il suo impero: ci riprova, ma la battaglia si preannuncia alquanto complicata.