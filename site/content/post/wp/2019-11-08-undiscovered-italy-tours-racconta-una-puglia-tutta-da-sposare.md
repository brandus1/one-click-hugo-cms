---
id: 12090
title: "Undiscovered Italy Tours racconta una Puglia tutta da \u201Csposare\u201D"
author: Redazione
type: "post"
guid: http://progressonline.it/?p=12090
url: "/?p=12090"
colormag_page_layout:
- default_layout
categories: "['VIAGGI']"
tags: "['Puglia']"
---

**Il prestigioso ospite d’onore Kevin Lee ha evidenziato, con una coinvolgente masterclass, le potenzialità nel settore wedding di un territorio meraviglioso. Daniela Corti ha realizzato un articolato programma di quattro giornate con il quale ha condotto la stampa e gli operatori di settore alla scoperta di una Regione affascinante ed accogliente, che ha mostrato le sue caratteristiche di straordinaria mèta di destination wedding.**

![](https://progressonline.it/wp-content/uploads/2019/11/Puglia-2-min-min-300x200.jpg)La **Puglia**, territorio di grandi tradizioni, di storia, cultura ed arte, rappresentate mirabilmente dai tre importanti siti Unesco, di castelli, masserie, torri e borghi in cui spiccano, nella semplicità dello stile romanico o nella maestosità dei ricami del barocco più ricercato, superbi palazzi nobiliari e magnifiche Cattedrali. Meraviglie che si sposano ad una grande tradizione popolare di musica e danza, una straordinaria fusione ricca di sapori e colori, che fanno di questa regione un territorio unico, con una incredibile vocazione all’accoglienza di matrimoni di eccezionale fascino. **Daniela Corti** – titolare di **Madreperla Wedding &amp; Event Planning** ed ideatrice di “**The Italian Wedding Stars”**, l’evento che ogni anno celebra e premia le eccellenze nell’arte del matrimonio – ha voluto accanto a sé **Kevin Lee**, il più grande trend-setter del settore, un’autentica star del wedding mondiale, noto come la mente più innovativa nel campo dell’organizzazione dei matrimoni e degli eventi. Dalle grandi premiazioni come gli Oscars, i Grammys e gli Emmys, fino ad arrivare ai matrimoni top, agli eventi privati, alle premiers di Hollywood. Kevin Lee ha realizzato matrimoni ed eventi per una lunga lista di top celebritie tra cui Quentin Tarantino, Bill Clinton, Barack Obama, Brad Pitt, Oprah Winfrey, Tom Cruise, Kim Kardashian, Jennifer Anniston, Drew Barrymore, Kate Hudson, Lisa Vanderpump, Nicolas Cage, Ryan Serhant, solo per citarne alcune.

Una presenza straordinaria che ha conferito ulteriore autorevolezza e prestigio al programma del Wedding &amp; Press Tour, organizzato con il patrocinio dell’**ENIT – Agenzia Nazionale del Turismo**, il sostegno di **Puglia Promozione – Agenzia Regionale del Turismo** e il supporto comunicativo di **Zankyou Weddings** e **Woman &amp; Bride** e la collaborazione di **Gruppo Lavoro Service**. Un’incredibile esperienza multisensoriale ha coinvolto i fortunati partecipanti a questo tour capace di realizzare una mirabile sintesi tra molteplici elementi. Quelli paesaggistici, che emergono negli emozionanti scatti della fotografa **Melissa Fusari,** si coniugano mirabilmente a quelli rappresentati dalle tipiche architetture locali e rapiscono lo sguardo con il fascino misterioso dei Trulli e del candore abbacinante delle masserie.![](https://progressonline.it/wp-content/uploads/2019/11/Polignano-a-Mare-min-min-200x300.jpg)

Il Tour ha avuto come base operativa e sede della masterclass di Kevin Lee, la meravigliosa **Tenuta Monacelle**, con il suo incredibile borgo di trulli storici in cui si realizzano matrimoni dal sapore locale, autentiche feste pugliesi che coinvolgono sposi ed ospiti in un’atmosfera unica. Da questo luogo incantevole, dopo una notte nei trulli, i giornalisti sono partiti alla scoperta della bellezza mozzafiato di **Polignano a Mare**, il candore delle case di **Ostuni**, la città bianca, il sito **Unesco** dei trulli di **Alberobello**, **Martinafranca**. Hanno degustato i confetti di **Antonio Maria Arbues**, realizzato con le loro mani orecchiette e mozzarelle alla **Masseria Cappella,** cenato a lume di candela in riva al mare al **Ristorante La Sirenetta** di **Savelletri**, visitato alcune tra le più belle masserie della zona: a Locorotondo la **Masseria Il Palmento**, a **Monopoli** le **Masserie Torrepietra** e **Il Melograno,** tutti luoghi incantevoli, ognuno con una propria spiccata personalità, mete ideali per rilassanti soggiorni e per realizzare straordinari matrimoni dal sapore unico. Hanno apprezzato le prelibatezze della cucina locale, la semplicità dei sapori e il calore della gente, l’accoglienza e l’eleganza di strutture che, recuperando costruzioni tradizionali, hanno saputo valorizzarne le antiche caratteristiche, esaltandone la bellezza in chiave attuale e moderna, regalando un’esperienza unica ed indimenticabile.