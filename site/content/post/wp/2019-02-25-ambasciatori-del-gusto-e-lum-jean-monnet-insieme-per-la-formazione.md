---
id: 10762
title: Ambasciatori del Gusto e LUM Jean Monnet insieme per la formazione
author: Redazione
type: "post"
guid: http://progressonline.it/?p=10762
url: "/?p=10762"
colormag_page_layout:
- default_layout
categories: "['ATTUALITÀ']"
tags: "['Ambasciatori del gusto', 'chef', 'Cibo italiano', 'italian food']"
---

<figure aria-describedby="caption-attachment-10766" class="wp-caption alignleft" id="attachment_10766" style="width: 512px">![](https://progressonline.it/wp-content/uploads/2019/02/Pres_Cristina-Bowerman-_Rettore_LUM_Emanuele_Degennaro--1024x683.jpg)<figcaption class="wp-caption-text" id="caption-attachment-10766">La Presidente di ADG Cristina Bowerman con il Rettore LUM Emanuele Degennaro</figcaption></figure>

L’**Associazione Italiana Ambasciatori del Gusto** e l’**Università LUM Jean Monnet** siglano l’intesa per una collaborazione strategica volta a creare una figura professionale al passo con i tempi. Il progetto, ambizioso e innovativo, sarà il fulcro delle attività messe in atto dall’Ateneo insieme agli Ambasciatori del Gusto per il settore della formazione in ambito enogastronomico-manageriale che necessita di una continua ricerca ed una necessaria evoluzione.

Lavoro di squadra, ricerca continua e formazione personalizzata rappresentano i concetti chiave sui cui si fonda il lavoro dei prossimi mesi. Una rilevante novità sarà l’attivazione di un percorso professionale per figure imprenditoriali nel campo dell’agroalimentare e dell’enogastronomia, unico nel suo genere. Strettamente connesso al tessuto economico e produttivo del settore e teso a valorizzare e sviluppare competenze e professionalità necessarie e imprescindibili.

“*Con questa convenzione*, – spiega la Presidente **Cristina Bowerman** – *l’Associazione Italiana Ambasciatori del Gusto conferma il proprio impegno nella formazione in un comparto strategico come quello della ristorazione e dell’accoglienza. L’aggiornamento continuo, la valorizzazione delle risorse del nostro territorio e il confronto con professionisti di alto livello, sono elementi determinanti per stimolare e sostenere la passione degli studenti. Siamo molto sensibili a questo tema, la nostra realtà ha già in atto attività di formazione presso molteplici Istituti alberghieri italiani, per rafforzare la cultura e la consapevolezza delle potenzialità del settore e del patrimonio agroalimentare italiano. Con questo passo intendiamo continuare nel solco tracciato e completare una formazione che necessita costante aggiornamento.*”

<figure aria-describedby="caption-attachment-10765" class="wp-caption alignright" id="attachment_10765" style="width: 519px">![](https://progressonline.it/wp-content/uploads/2019/02/Foto_di_Gruppo-LUM_ADG-1024x683.jpg)<figcaption class="wp-caption-text" id="caption-attachment-10765">da sinistra:  
Alberto Costantiello, Docente LUM, Gianluca De Cristofaro, Relazioni Istituzionali ADG, Cesare Battisti, Segretario Generale ADG, Cristina Bowerman, Presidente ADG, Emanuele Degennaro, Rettore LUM e Paolo Marchi, Vicepresidente ADG.</figcaption></figure>

“*Tutto il comparto rappresenta un traino rilevante per l’economia del nostro Paese*. – ha aggiunto **Gianluca De Cristofaro**, responsabile tecnico scientifico e delle relazioni esterne e istituzionali degli Ambasciatori del Gusto – *Crediamo fermamente che sia necessaria, per chiunque voglia intraprendere questo percorso, una formazione con nuovi paradigmi che allarghi gli orizzonti degli studenti per una maggiore consapevolezza del ruolo e delle sfide da affrontare*. *L’inclusività è da sempre uno dei nostri ideali ed è per questo che con il coinvolgimento del tessuto economico e imprenditoriale e la creazione di una rete comune di rapporti di livello internazionale amplificheremo le possibilità. Il lavoro di squadra con l’Università LUM è la giusta strada per una nuova formazione*”.

Tra i molteplici obiettivi dell’accordo anche l’internazionalizzazione delle attività di ricerca e formazione, attraverso la partecipazione a progetti di ampio respiro.

*“Il settore della ristorazione di qualità –* spiega **Emanuele Degennaro**, Rettore dell’Università Lum Jean Monnet *– grazie anche all’inestimabile patrimonio enogastronomico italiano, costituisce uno dei traini dell’offerta attrattiva nazionale. L’Italia ha ormai consolidato il suo status di meta tra le più ambite a livello mondiale e, in forza di questo, è ineludibile l’esigenza di creare professionalità in grado di saper gestire realtà imprenditoriali complesse come possono essere quelle legate alla ristorazione di qualità. Il tutto –* conclude **Degennaro** *– si sposa con una delle mission del nostro Ateneo, ovvero quella di offrire ai nostri studenti la possibilità di scegliere se costruire il proprio futuro nella propria terra”.*