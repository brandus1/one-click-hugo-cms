---
id: 3451
title: Premiata l&#039;eccellenza di 4 hotel italiani
author: Redazione
type: "post"
guid: http://progressonline.it/2009/11/13/premiata-leccellenza-di-4-hotel-italiani/
url: "/?p=3451"
post_views_count:
- '14'
- '14'
categories: "['VIAGGI']"
tags: "['benessere', 'premi', 'vacanze', 'wellness']"
---

Un location d’eccezione per una serata d’eccezione. Condè Nast Johansen, grande gruppo internazionale specializzato nel settore vacanze e turismo, ha scelto Londra per presentare le sue “Recommended Hotels &amp; Spas 2010”. Preziosi volumi per scoprire le più esclusive mete mondiali con riflettori puntati sui cinque continenti per scegliere e vivere un viaggio da sogno. Guide che premiano l’eccellenza e si candidano fin da subito per diventare un inseparabile compagno di viaggio dei turisti di tutto il mondo.   
Una serata che è stata anche l’occasione per assegnare gli Award 2010 agli Hotel e le Spa che si sono distinti nel corso dell’anno per la qualità dell’offerta e l’impeccabile servizio riservata agli ospiti. Grande spazio anche all’Italia che ha ottenuto ben quattro premi.

1)Il premio per il **Most Outstanding Service** è andato al **Color Hotel di Bardolino**, in provincia di Verona. Il luogo ideale per cogliete tutte le sfumature, i colori di una vacanza indimenticabile respirando l’esclusiva atmosfera della struttura situata nella zona sud est del lago di Garda, lungo la riviera degli ulivi, a 100 m dal riva del lago dal centro storico del Paese. Servizio e cortesia per un angolo di paradiso in cui convivono colori, luci e spazi verdi. Dettagli unici, angoli d’atmosfera per assaporare momenti di totale relax. [www.colorhotel.it](https://www.colorhotel.it)

2\) Il premio **Most Excellent Luxury Spa Hotel** se l’è aggiudicato invece **L’Albereta di Erbusco**, in provincia di Brescia. Un Suggestivo resort 5 stelle immerso nelle colline della Franciacorta a pochi minuti dal Lago d’Iseo, un luogo incantato fuori dalle consuete rotte. Il rifugio ideale per chi ricerca il piacere di "riprendersi il proprio tempo". Una seduzione continua per gli ospiti con raffinati percorsi all’insegna del benessere e dell’alta cucina, grazie al Ristorante Gualtiero Marchesi e alla wellness &amp; medical SPA Espace Vitalité Henri Chenot. [www.albereta.it](https://www.albereta.it)

3)**L’Hotel Villa Ducale di Taormina** ha vinto il **Most Romantic Hotel**. Un riconoscimento di grande prestigio per un piccolo elegante hotel, delicatamente nascosto nelle verdi scogliere di Taormina. Un angolo isolato nella naturale bellezza selvaggia della Sicilia, basti pensare che dalla terrazza panoramica o dai balconi privati delle camere si può godere di panorami mozzafiato fino a più di 80 Km dalla costa del Mediterraneo, sullo sfondo della lava fluente dell’Etna. [www.villaducale.com](https://www.villaducale.com)

4)Ultimo premio italiano è stato il **Most Excellent Charming Hotel** assegnato al **Palazzo Magnani Feroni di Firenze**. A pochi passi da Ponte Vecchio, immerso in una delle zone più antiche di Firenze, fra case, torri e palazzi medievali, la struttura da oltre cinque secoli è nel cuore della storia fiorentina. 12 suite esclusive combinano lusso, charme e riservatezza, a pochi passi dal Ponte più famoso di tutta Firenze, nell’atmosfera di una dimora privata del 1500. Suite che ricalcano lo sfarzo aristocratico di un palazzo nobiliare, dove mobili d’epoca e tessuti di filo d’oro, antichi candelabri di Murano rappresentano fiore all’occhiello. [www.palazzomagnaniferoni.it](https://www.palazzomagnaniferoni.it)

**Walter Astori**

[www.johansens.com](https://www.johansens.com)

(Nella foto uno scorcio panoramico dalla terrazza dell’Hotel Villa Ducale di Taormina)