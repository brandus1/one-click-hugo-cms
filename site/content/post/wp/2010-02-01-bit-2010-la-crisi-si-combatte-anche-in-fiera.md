---
id: 3469
title: 'BIT 2010: La crisi si combatte anche in fiera'
author: Redazione
type: "post"
guid: http://progressonline.it/2010/02/01/bit-2010-la-crisi-si-combatte-anche-in-fiera/
url: "/?p=3469"
post_views_count:
- '11'
- '11'
categories: "['VIAGGI']"
---

Un’occasione importante di incontro diretto con tutti i protagonisti italiani del Sistema Turismo e con selezionati Operatori internazionali, Bit 2010, con 9 padiglioni per un’aerea complessiva di 65.000 metri quadrati netti, è da 30 anni al servizio della travel industry, rappresentando la più grande esposizione al mondo del prodotto turistico italiano e una completa rassegna della migliore offerta internazionale di oltre 140 paesi. Un successo notevole per la fiera del turismo più importante in Italia e tra le prime quattro al mondo che la scorsa edizione ha registrato: 153.800 le presenze complessive, di queste 101.000 sono stati gli Operatori Professionali (81.500 italiani e 19.500 esteri… Un’opportunità di business senza confini…

La crescente internazionalità è stata in effetti uno degli elementi distintivi dell’edizione 2009. Le oltre 5.000 aziende rappresentate provenivano da 140 Paesi, dei quali 9 new entry – Botswana, Bulgaria, Cambogia, Fiji, Filippine, Georgia, Montenegro, Slovacchia, Zimbabwe – e due prestigiosi rientri, Kenya e Giordania. Significativo anche il dato dell’affluenza del Pubblico di Visitatori, che ha raggiunto le 52.800 presenze. L‘edizione di Bit 2010 si svolgerà dal 18 al 21 febbraio, anticipando l’apertura a giovedì e concludendosi la domenica: quattro giorni dedicati agli operatori ed un intero week-end aperto al pubblico dei viaggiatori. Una formula multitarget rispondere puntualmente alle esigenze di ogni tipo di utente.

Un appuntamento ricco di supporti utili per il business: dal workshop dedicato all’offerta turistica del bacino del Mediterraneo e del Medio Oriente, a cui partecipano qualificati seller e buyer internazionali a quello dedicato all’offerta turistica italiana. Servizi innovativi e business oriented, come il futuristico Centro Congressi e Business Center, uniti alla comodità di scendere dalla Metropolitana direttamente in Fiera.

Bit 2010 garantirà anche quest’anno la formula Multitarget: dal trade al viaggiatore, quattro giorni di business mirato, tutta la filiera dell’industria del turismo fino al viaggiatore e al pubblico con momenti e contenuti specifici per ogni target. Occasione di business tra operatori professionali, ma anche momento privilegiato in cui promuovere cultura e stimoli.

E British Airways fa una classifica delle 10 destinazioni Top del 2010

In attesa che da BIT 2010 vengano fuori delle indicazioni sulle tendenze turistiche internazionali per quest’anno, la compagnia aerea di bandiera britannica ha stilato una classifica delle 10 mete più gettonate del 2010, in base ad eventi di richiamo, mode degli ultimi tempi e sensazioni del mercato.

Gli eventi sportivi di maggiore rilievo, come la Coppa del Mondo di calcio, i Giochi del Commonwealth e i Giochi Olimpici e Paraolimpici Invernali, influenzeranno di certo il calendario turistico. La crescente tendenza registrata dal fenomeno dell’eco-turismo ha fatto sì che nella lista compaia anche Stoccolma, mentre Istanbul sarà una delle città europee più visitate grazie al recente riconoscimento di "Città Europea della Cultura".

“I clienti sanno bene che le opportunità turistiche sono innumerevoli, dal safari in India fino alla Coppa del Mondo di calcio in Sudafrica e alle mille luci di Las Vegas” ha commentato Mark Moscardini, Commercial Manager per l’Italia e Malta di British Airways.“Nel 2010, la scelta di destinazioni marine sarà più che mai ricca grazie alle nuove rotte che proponiamo verso Punta Cana, nella Repubblica Dominicana, Sharm El Sheik in Egitto e le Maldive”.

La top ten stilata da British Airways per il 2010 comprende dunque le seguenti destinazioni:

Città del Capo, Sudafrica

Istanbul, Turchia

Las Vegas, Stati Uniti

Vancouver, Canada

Punta Cana, Repubblica Dominicana

Dubrovnik, Croazia

New York, Stati Uniti

Stoccolma, Svezia

Maldive

Delhi, India

Dove Come Quando

30° edizione, dal 18 al 21 febbraio 2010

Fiera Milano Rho - Strada Statale del Sempione, 28

20017 Rho (MI)

tel. +39 02 349841/49971

fax 02 +39 33600493/49977379

Ingresso: Porta Est - Porta Sud - Porta Ovest

MM Linea 1: Rho Fieramilano

ORARI DI APERTURA

Espositori: Da giovedì 18 a domenica 21: ore 8.30 - 19.00.

Operatori Professionali e Press: Da giovedì 18 a domenica 21: ore 9.30 - 18.30.

Pubblico: Da sabato 20 a domenica 21: ore 9.30 - 18.30.

PREZZI

Operatori Professionali che acquistano la tessera direttamente in Fiera:

Tessera d’ingresso valida 4 giorni: € 25,00; 2 giorni: € 16,00; giornaliera: € 10,00

Operatori Professionali che si pre-registrano on-line: 4 giorni: € 18,00; 2 giorni: € 12,00; giornaliera: € 7,00

Pubblico: 1 giorno (Sabato 20 o Domenica 21): Intero € 12,00; Pre-registrati on line € 9,00