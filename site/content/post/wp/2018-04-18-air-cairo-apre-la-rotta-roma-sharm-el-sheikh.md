---
id: 8407
title: Air Cairo apre la rotta da Roma a Sharm El Sheikh
author: Redazione
type: "post"
guid: http://progressonline.it/?p=8407
url: "/?p=8407"
colormag_page_layout:
- default_layout
categories: "['VIAGGI']"
tags: "['Egitto Sharm', 'Sharm el Sheikh', 'viaggi Egitto', 'voli Roma Air Cairo', 'voli Roma Egitto', 'voli Roma Sharm el Sheikh']"
---

**![](https://progressonline.it/wp-content/uploads/2018/04/Rick20ed20Essam-300x206.jpg)La compagnia aerea egiziana conferma il trend positivo di questi ultimi mesi aprendo la rotta da Roma a Sharm El Sheikh e annunciando le prossime aperture.**

I primi due mesi del 2018 confermano questa sostanziale ripresa, che già nel 2017 aveva visto **un aumento di turisti italiani del +94,1%** rispetto all’anno precedente, e segnano un incremento degli arrivi che **a gennaio sono stati 15.707 rispetto ai 12.471 del gennaio 2017** (+25,9%) e addirittura **19.241 a febbraio mentre nello stesso mese dell’anno scorso erano stati 10.922** (+76,2%).

**La sensibile ripresa è sicuramente dovuta anche all’Air Cairo**, compagnia aerea per il 60% di capitale Egyptair e per il 40% di due tra le più importanti banche egiziane (National bank of Egypt e Misr Bank), con una flotta composta da 10 Airbus A320 e da un Boeing 737-800, con una previsione di incrementare il numero dei velivoli fino a 15 aeromobili entro il 2020.

La compagnia egiziana in continua crescita in Europa e in Italia **è arrivata ormai ad operare con 67 voli settimanali programmati in Europa** con una previsione di arrivare a 85 voli a fine 2018.![](https://progressonline.it/wp-content/uploads/2018/04/043204f8-7e54-49ec-b62d-1d93cf033078-300x225.jpg)

**Ad oggi Air Cairo collega le principali mete turistiche Egiziane** (Hurghada, Sharm el Sheikh, Marsa Alam) **con 10 Paesi Europei** (inclusi i Paesi dell’Est), tra cui Germania, Olanda, Francia, Polonia, Norvegia, Repubblica Ceca e Georgia **con diversi voli settimanali programmati su 19 destinazioni**. In Italia solo negli ultimi mesi è passata a trasportare dai 793 passeggeri del mese di novembre ai 4.117 del mese di febbraio 2018.![](https://progressonline.it/wp-content/uploads/2018/04/2018-04-18-PHOTO-00000074-225x300.jpg)

**Per quanto riguarda il mercato italiano, l’Air Cairo ha iniziato ad operare il 29 Ottobre 2017**, con due voli settimanali la domenica dall’Aeroporto di Milano Malpensa con destinazione Sharm el Sheik e Marsa Alam a cui si è aggiunto un terzo volo operato il mercoledì per Sharm El Sheikh. **Dal 26 gennaio ha inaugurato poi la tratta da Napoli a Sharm El Sheikh con 3 voli settimanali** (lunedì, mercoledì e venerdì), dal 12 marzo ha aperto il collegamento da Bari a Sharm El Sheikh con un volo operato il lunedì e **solo pochi giorni fa ha inaugurato la tratta da Roma Fiumicino a Sharm El Sheikh** con un volo operativo ogni lunedì.