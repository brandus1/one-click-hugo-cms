---
id: 8137
title: Tre prodotti turistici per raccontare l&#8217;appennino tosco-emiliano
author: Redazione
type: "post"
guid: http://progressonline.it/?p=8137
url: "/?p=8137"
colormag_page_layout:
- default_layout
categories: "['VIAGGI']"
tags: "['Bologna', 'Bologna welcome', 'turismo Bologna']"
---

**![](https://progressonline.it/wp-content/uploads/2018/03/1305642579447_487cdcd30d51a7ee4355545efd9affff-223x300.jpg)Portare l’Appennino alla ribalta europea con nuovi prodotti e un nuovo modo di raccontare**. E’ questo l’obiettivo di **Bologna Welcome** con la nuova strategia di promo- commercializzazione dell’Appennino tosco- emiliano, presentata a ITB Berlin nel quadro della più ampia **collaborazione tra Comune di Bologna e Comune di Firenze**. Perni dell’iniziativa un format digitale itinerante e un insieme di tour per scoprire l’area in modo originale e sostenibile.

A livello di storytelling la strategia ruota intorno a #**PathofGods**, il progetto di comunicazione digitale realizzato da Bologna Welcome insieme all’agenzia di PR digitali iAmbassador. **Un gruppo di ospiti internazionali percorrerà così l’intera Via degli Dei, da Bologna a Firenze**, in otto giorni di cammino serrato tra natura e cultura. Prima chiave del loro viaggio lo sport: le diverse tappe saranno percorse alternativamente a piedi e in bicicletta, con inserti a nuoto nei laghi appenninici, in una originale rivisitazione digitale del triathlon. Seconda chiave la cultura: attraverso gli incontri e gli aiuti che riceveranno dai locali, loro compagni di viaggio all’inizio delle tappe, i blogger esperiranno i monumenti, i paesaggi e le peculiarità che fanno dell’Appenino un unico, grande, parco storico- naturale. La Via degli Dei è il set ideale in questo senso: il tracciato, che si snoda per 130 km da Bologna a Firenze sulle tracce di un’antica via utilizzata fin da epoche romane è stato percorso da più di 8.500 persone nel 2017, trovando grande apprezzamento dai camminatori di tutta Europa e contribuendo in modo significativo allo sviluppo locale. Negli ultimi 5 anni sono 27 le nuove strutture di accoglienza che hanno aperto intorno al cammino.![](https://progressonline.it/wp-content/uploads/2018/03/images.jpg)

Il progetto #PathofGods si inserisce in un più **ampio lavoro di promozione dell’Appennino** e della collina che Bologna Welcome porta avanti già da diverso tempo, per valorizzare il grande territorio della Città Metropolitana al di fuori del capoluogo. Tra le esperienze già realizzate vi sono i tour nei luoghi di Giorgio Morandi e quelli sui colli bolognesi, nonché i diversi press tour nazionali ed internazionali alla scoperta del tartufo e della Rocchetta Mattei. Nell’ultimo anno è partita anche la promozione delle esperienze e percorsi legati alla neve – rappresentati dalla destinazione Lizzano in Belvedere e dalle piste del Corno alle Scale. Bologna Wel-come sta inoltre supportando la promozione di format culturali indipendenti e di altissima qualità come Dei suoni i passi, un festival musicale itinerante che si svolge lungo La Via degli Dei nel periodo estivo.  
I nuovi prodotti che riguardano più da vicino il turismo slow, interessano soprattutto i cammini che parlano della forte interconnessione tra Bologna e il versante appenninico toscano: **la Via degli Dei (nel collegamento Bologna–Firenze), la Via della Lana e della Seta (Bologna-Prato) e la Linea Gotica**, alla scoperta delle testimonianze del Secondo Conflitto Mondiale.

![](https://progressonline.it/wp-content/uploads/2018/03/image001-300x61.png)Bologna Welcome sta inoltre collaborando alla realizzazione di un prodotto turistico ad hoc, **che vede il trasporto dei passeggeri a bordo di treni storici che collegano Bologna o Pistoia fino a Porretta Terme**, denominato appunto Transappenninica Treni Storici. Tre le uscite già fissate per l’edizione 2018, che riprende espandendolo il format sperimentato con successo nel 2017. Le uscite sono previste per il 7-8 Aprile, 12-13 Maggio e 13-14 Ottobre, cui sarà aggiunta una ulteriore data in occasione di Porretta Soul Festival. In tutti i casi i viaggi su treno storico saranno inseriti all’interno di offerte custom, comprendenti anche pernottamento e esperienze dedicate sul territorio.