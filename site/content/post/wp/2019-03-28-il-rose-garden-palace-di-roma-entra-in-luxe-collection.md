---
id: 10959
title: Il Rose Garden Palace di Roma entra in Luxe Collection
author: Redazione
type: "post"
guid: http://progressonline.it/?p=10959
url: "/?p=10959"
colormag_page_layout:
- default_layout
categories: "['VIAGGI']"
tags: "['albergo roma', 'hotel Roma', 'luxury hotel', 'Roma', 'rose garden palace']"
---

***Il Rose Garden Palace, storico boutique hotel 4 \* situato nel centro di Roma, prende oggi il nome di Luxe Rose Garden e diventa parte del gruppo American Luxe Hotels, che oltre ad essere un marchio di qualità ed eccellenza sposa una filosofia di ospitalità innovativa e unica.***

![](https://progressonline.it/wp-content/uploads/2019/03/13-1-di-1-1.jpg)Il Luxe Rose Garden Hotel a Roma, il primo Hotel **Luxe a portare il nome del nuovo marchio**, offre servizi eccellenti e presta un’attenzione particolare ai clienti affinché l’esperienza di ogni ospite possa essere un momento unico e indimenticabile.

Il **Luxe Rose Garden Hotel** è un piccolo boutique hotel alla cui direzione c’è il talentuoso proprietario Alessandro Lucio Massari. **Il Sig. Massari si occupa con cura dell’ospitalità e della struttura** che si trova in una posizione privilegiata, non a caso vicino all’Ambasciata degli Stati Uniti nel centro di Roma, nella bellissima e rinomata zona di Via Veneto.

**Elegante e contemporaneo, il Luxe Rose Garden Palace fonde stili diversi**, dagli anni ’40 agli stili Impero e Biedermier.

Nell’hotel ogni elemento è stato progettato ad hoc in ambienti luminosi con colori delicati che ricordano la Provenza e una calda atmosfera che fa sentire i propri ospiti come a casa. Lo staff, attento e disponibile, ha contribuito negli anni al successo dell’hotel rendendolo ancora più esclusivo ed accogliente, seppur lussuoso.

La **Luxe Hotels &amp; Luxe Collection** ([www.luxehotels.com](https://www.luxehotels.com/)) ([www.luxecollection.com](https://www.luxecollection.com/)) è stata fondata nel 1983 dalla volontà del suo fondatore **Efrem Harkham** di portare un modello di ospitalità basato principalmente sull’importanza delle relazioni umane.![](https://progressonline.it/wp-content/uploads/2019/03/Facciata-Hotel-1.jpg)

Dopo l’acquisizione dei primi 3 hotel a Los Angeles, tra cui l’hotel di punta sulla famosa strada della moda, Rodeo Drive, il gruppo ha iniziato ad ampliare i suoi servizi di ospitalità con un portafoglio di hotel indipendenti in tutto il mondo. Ad oggi, più di trent’anni dopo la sua nascita, **la collezione Luxe vanta un portafoglio di circa 70 hotel di lusso in destinazioni esclusive e in posizioni privilegiate in tutto il mondo** che offrono standard elevati, ospitalità senza pari e attenzione al cliente eccezionale. Gli hotel di lusso offrono agli ospiti un’esperienza autentica, i migliori servizi e il comfort assoluto in luoghi iconici.

**L’accesso alla collezione Luxe per ogni hotel Luxe o hotel indipendente** non significa solo l’utilizzo di un sistema di prenotazione avanzato, ma soprattutto sposare **una “filosofia dell’ospitalità”** che viene trasmessa dal gruppo attraverso la formazione ad hoc del personale che si unisce ai Luxe Hotels .

L’ingresso ufficiale del **Rose Garden Palace** in **Luxe Collection** è stato festeggiato ieri sera presso il boutique hotel con un party esclusivo ed elegante dall’imprenditore e General Manager dell’hotel **Alessandro Lucio Massari** e dal CEO e fondatore del gruppo americano **Efrem Harkham** alla presenza di numerosi giornalisti e personalità intervenuti per la particolare occasione.