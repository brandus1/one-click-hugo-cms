---
id: 13188
title: Una location unica nel cuore di Viareggio
author: Redazione
type: "post"
guid: https://progressonline.it/?p=13188
url: "/?p=13188"
colormag_page_layout:
- default_layout
categories: "['VIAGGI']"
tags: "['viareggio']"
---

### ***Una novità importante per la dolce vita di [Viareggio](https://progressonline.it/identita-e-novita-lapproccio-vincente-di-glamour-tour-operator/) e della Versilia.***

***All’ultimo piano del Grand Hotel Principe di Piemonte, sulla terrazza panoramica dell’albergo, apre al pubblico La Terrazza Rooftop Bar.***

Grazie alla location speciale con panorama a 360 gradi, piscina, ampi spazi curati ed un privé, e grazie ad una carta dei cocktail ampia e variegata.

Il nuovo **Rooftop Bar del [Grand Hotel Principe di Piemonte](http://www.principedipiemonte.com)** offre un’atmosfera sofisticata ed elegante e promette di diventare un punto di riferimento per chi è alla ricerca di un lusso disinvolto ed esclusivo al tempo stesso.

<div class="wp-block-image"><figure class="aligncenter size-large is-resized">![](https://progressonline.it/wp-content/uploads/2020/07/La-Terrazza-1024x768.jpg)</figure></div>Il lusso de **La Terrazza Rooftop Ba**r non è ostentato, ma intrinseco. **È nella posizione unica: all’ultimo piano di un albergo iconico per la città di Viareggio**, sulla terrazza panoramica con vista sul mare e sulle Alpi Apuane. È nella raffinatezza delle scelte stilistiche, ad esempio nel bar **interamente costruito in marmo bianco di Carrara**. È nella riservatezza, oggi ancora più necessaria e preziosa: oltre a spazi ampi e **una piscina con Jacuzz**i, è disponibile anche un privé, uno spazio esclusivo in cui far sentire coccolati gli ospiti. È nella ricercatezza della sua offerta gastronomica: **cocktail e aperitivi sono accompagnati dai deliziosi finger food dello chef 2 stelle Michelin Giuseppe Mancino.** È nell’originalità della carta dei cocktail, colta e vivace, a tratti interattiva.

### A **La Terrazza Rooftop Bar** del **Grand Hotel Principe di Piemonte** si possono degustare i migliori cocktail, alcolici ed analcolici, sia classici che must contemporanei. 

Il **Bar Manager Fabio Tognoni ha preparato un’ampia selezione di cocktail sapientemente realizzati**. Al fianco de “**Gli Indimenticabili**”, “*Gli After dinner*”, “*Voglia di bollicine*”, “*Voglia di Martini*”, c’è la sezione “*I drink della nuova era*”. Oppure ci si può affidare a “*I consigli del Barman*” (fra cui Il Principe: Tuscan Vodka VKA, succo di bergamotto, liquore figli dei fiori camomilla, Ginger Beer, miele, salvia) e lasciarsi coccolare dall’elegante musica in sottofondo e dagli abbinamenti gastronomici.

“**Crea il tuo Gin tonic**” dà un tocco di personalizzazione all’esperienza.   
12 fra i migliori Gin e 7 diverse toniche sono disponibili a scelta dell’ospite che potrà creare il proprio Gin tonic preferito.

Orari: il **Rooftop Bar è aperto tutti i giorni dalle 19.00 alle 23.00, sia agli ospiti dell’hotel che agli esterni.**