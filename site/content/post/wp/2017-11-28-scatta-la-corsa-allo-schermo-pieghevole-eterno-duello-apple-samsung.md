---
id: 7266
title: 'Scatta la corsa allo schermo pieghevole: eterno duello Apple-Samsung'
author: Redazione
type: "post"
guid: http://progressonline.it/?p=7266
url: "/?p=7266"
colormag_page_layout:
- default_layout
categories: "['ATTUALITÀ']"
tags: "['Apple', 'Apple vs Samsung', 'iPhone', 'iphone pieghevole', 'Samsung', 'Samsung flessibile', 'Samsung pieghevole', 'smartphone flessibile', 'smartphone pieghevole']"
---

![](https://progressonline.it/wp-content/uploads/2017/11/Samsung-Foldable-Smartphone-e1472210548305-300x221.jpg)E’ partita la corsa tra i maggiori brand telefonici a chi realizzerà per primo un **device pieghevole**. Sembra ormai che questo nuovo tipo di display sarà tra le novità maggiori del 2018: abbandonato, anzi messo in secondo piano, lo sviluppo degli schermi tradizionali per concentrarsi sulla **flessibilità** degli stessi.

Obiettivo sarà quello di non replicare il flop che riscontrarono i display curvi appena tre stagioni fa: **un cellulare pieghevole potrebbe essere una rivoluzione nel campo della telefonia mobile** e i maggiori brand internazionali sembrano in procinto di realizzare i primi smartphone con questa caratteristica. Da settimane si susseguono voci e rumors riguardo un prossimo device di **Samsung** che potrebbe fare il suo debutto nei primi mesi del nuovo anno. Il “*Galaxy X*” (questo il presunto nome del futuro telefono) sarà il primo flessibile della casa coreana, tanto che in rete da qualche giorno sono emersi i primi brevetti realizzati con il produttore di display Samsung.![](https://progressonline.it/wp-content/uploads/2017/11/iphonex-300x167.jpg)

Non sta certamente a guardare Apple che ad una manciata di settimane dal lancio dei nuovi iPhone si è messa al lavoro sui futuri devices. Di oggi la notizia di come il brand di Cupertino abbia **recentemente ottenuto il brevetto richiesto** per la realizzazione di uno smartphone flessibile. La casa della mela sta lavorando in collaborazione con Lg Display sulla realizzazione di un telefono che sarà in grado di piegarsi, difficile però che un ipotetico iPhone con questa caratteristica possa uscire già nella prossima stagione.

Al contrario dunque di Samsung uno smartphone pieghevole Apple non sembra poi di così vicina realizzazione. C’è però molta attesa per quanto riguarda il nuovo prodotto della casa coreana, che potrebbe fare il suo debutto al Ces di Las Vegas nel prossimo gennaio.  
Entrerà a breve in gioco anche **Huawei**, terzo produttore di smartphone al mondo.