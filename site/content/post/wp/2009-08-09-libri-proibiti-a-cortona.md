---
id: 3254
title: Libri proibiti a Cortona
author: Redazione
type: "post"
guid: http://progressonline.it/2009/08/09/libri-proibiti-a-cortona/
url: "/?p=3254"
post_views_count:
- '0'
- '0'
categories: "['CULTURA E SPETTACOLO']"
---

Quest’anno, a Cortona, riflettori puntati su una mostra unica e assai insolita, quella su I LIBRI PROIBITI organizzata insieme alla notissima e prestigiosa libreria antiquaria di Londra Quaritch e alla Fondazione Giangiacomo Feltrinelli. Saranno esposti 40 libri oggetto di censura, una carrellata che copre quattro secoli e che chiama in causa le motivazioni più varie: religione, politica, eros…   
Mostre collaterali che fanno parlare di sé, magari anche in modo impertinente vivacizzando il dibattito sulle attribuzioni, tanto da fare di Cortonantiquaria un tavolo di dibattito puntuale su metodologie, criteri e tecniche relative al tema dell’attribuzione. E’ il caso di un solo oggetto quest’anno su cui saranno puntati i riflettori una splendida testa di Federico II sulla cui datazione ancora si dibatte. Oggetto che fa parte dell’altra collaterale, AMULETI TEMPLARI esoterismo, culto e magia, probabilmente la mostra che richiamerà la curiosità intellettuale e l’attenzione di molti visitatori.

E’ impossibile, quindi, non trascorrere ad agosto almeno un week end a Cortona, all’insegna dell’eleganza antiquariale accompagnata da un’atmosfera in cui si assapora il piacere di vivere bene sotto tutti gli aspetti: dalla natura all’arte, dalla tradizione più autentica alla cucina più tipica. Non resta che programmare e godersi una passeggiata tra i vicoli e le strade segrete e silenziose di una città che è tutta a misura d’antico, fitta di botteghe di rigattieri, gallerie, laboratori di restauro.

**Nicola Bellodi**