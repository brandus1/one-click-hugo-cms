---
id: 2300
title: Per Queriot ogni gioiello   una storia diversa
author: Redazione
type: "post"
guid: http://progressonline.it/2011/11/23/per-queriot-ogni-gioiello-una-storia-diversa/
url: "/?p=2300"
post_views_count:
- '9'
- '9'
categories: "['CULTURA E SPETTACOLO']"
---

**Un po’ perché c’è dietro Francesco Minoli,** uomo che questo settore lo conosce molto bene, un po’ perché si tratta di un progetto che presenta sfaccettature molto interessanti e innovative per l’oreficeria italiana, di Queriot si sente già parlare.

**La linea editoriale è molto precisa.** Collezioni che vanno oltre la moda, dedicate a una donna che nella sua vita dà spazio a letture, curiosità, affetti, passioni.  
Una donna così ama i gioielli belli, ma in questi tempi di oro alle stelle non è davvero disposta a svenarsi. Queriot le offre pezzi di autentica gioielleria a prezzi accessibili perché utilizza oro 9 carati – molto comune nei paesi anglosassoni – argento, pietre, anche piccoli diamanti.

**Queriot ha debuttato in società il 21 novembre** con un evento di grande emozione, creato dalla compagnia del Piccolo Teatro Strehler e ispirato alla collezione Civita. Una scelta molto milanese come quella della sede del primo negozio monomarca, aperto in Foro Buonaparte 63, con allestimento ideato dall’architetto Federica Zanuso.

**Queriot sarà distribuito attraverso una rete di concessionari** molto selezionati e per il futuro è prevista l’integrazione di questa rete con una di franchising e di negozi di proprietà. Il prossimo progetto è aprire nelle città d’arte non appena ultimato lo start up di Milano.  
In questa nuova impresa Minoli è affiancato nel commerciale dall’esperienza di Stefano Superchi e da Giovanna Good e Panteha Tassi nello sviluppo prodotto, creatività e tecnica del gioiello.

**Aleggia un’ultima curiosità:** da dove arriva il nome Queriot? Francesco Minoli racconta con un gran sorriso: “L’ho trovato io, è il nome del primo cavallo che mi è nato in casa. Lui è l’altra mia passione, oltre ai gioielli. Ha un grande pedigree e, sotto la sella di mia figlia Ludovica, si sta comportando piuttosto bene nei concorsi di equitazione. Queriot è inconfondibile, come il concept che ha dato vita a questo progetto.”

*Queriot. Joaillerie toujours à porter.*