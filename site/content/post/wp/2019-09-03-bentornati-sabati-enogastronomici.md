---
id: 11734
title: Bentornati sabati enogastronomici
author: Redazione
type: "post"
guid: http://progressonline.it/?p=11734
url: "/?p=11734"
colormag_page_layout:
- default_layout
categories: "['Uncategorized']"
---

*Grazie agli abbinamenti proposti dallo Chef Rocco De Santis e dal maître Domenico Napolitano, ogni mese il Ristorante Santa Elisabetta dell’Hotel Brunelleschi di Firenze (segnalato nella Guida Michelin e nelle guide principali di settore) presenta agli ospiti interessanti etichette di aziende vinicole italiane virtuose con belle storie da raccontare, e piatti creativi. Ogni sabato (con anteprima il venerdì).*

*![](https://progressonline.it/wp-content/uploads/2019/09/Gamberoni-1024x683.jpg)Settembre accompagna in un viaggio attraverso le colline friulane e i freschi e aromatici calici della cantina Jermann, e alle pendici dell’Appennino fiorentino per i sangiovese di Fattoria Selvapiana.*

Bella sorpresa tornare in città, a Firenze e **trovare il gambero rosso che si veste di mandorle e panzanella** e prendendo a braccetto una zuppetta di olive si tuffa in un 100% Sauvignon. E che dire del polpo che insieme alle alghe fa compagnia alle eliche di Gragnano aiutato da un 100% Chardonnay. **Anche la triglia ne approfitta, vestita solo da una crosta di pane allo zafferano, uvetta e pinoli.** E un bouquet di Chardonnay, Sauvignon, Ribolla gialla, Picolit, Malvasia valorizza la rassicurante morbidezza del cannoncino al formaggio morbido con pere e salsa di vino rosso.

**Tutto questo succede all’Hotel Brunelleschi, perché lo Chef Rocco De Santis ha così interpretato le etichette di Jermann,** e le presenta sabato 7 e 21 settembre. Il 14 e il 28 invece, sono le animelle, con arancia e tartufo, a non stare più nella pelle per l’incontro con un Sangiovese di Fattoria Selvapiana, così come gli gnocchi di patata con ragù di cinta e l’agnello arrosto con radici. Un blend di Cabernet Sauvignon, Merlot, Cabernet Blanc valorizza invece il dessert a base di cioccolato, tè matcha, arancia e pepe.

**Sabato 7 e 21 settembre *2019*** *(con anteprima i venerdì precedenti) Jermann.*

*Piccoli morsi dello Chef con Franciacorta Cuvée Royale Brut DOCG Antinori* (Chardonnay, Pinot Nero, Pinot Bianco)

*Il Gambero Rosso: gambero rosso crudo, mandorle, panzanella all’agro, zuppetta di olive di Nocellara*

*Le Eliche: eliche di pasta di Gragnano, zucchine, brodetto di polpo e alghe*

*La Triglia: triglia in crosta di pane allo zafferano, pesto di uvetta e pinoli*

*Il Cannoncino: cannoncino ai formaggi morbidi, pere e bolle di vino rosso*

In abbinamento:

Sauvignon IGT 2014: 100% Sauvignon  
Chardonnay IGT 2017: 100% Chardonnay  
Vintage Tunina IGT 2014: Chardonnay, Sauvignon, Ribolla gialla, Picolit, Malvasia  
Prezzo del menù: Euro 139,00 a persona, inclusi vino, acqua minerale, caffè espresso.

**Sabato 14 e 28 settembre 2019** (con anteprima i venerdì precedenti): Fattoria Selvapiana.

*Piccoli morsi dello Chef con Franciacorta Cuvée Royale Brut DOCG Antinori* (Chardonnay, Pinot Nero, Pinot Bianco)

*Le Animelle: animelle di vitello glassate, carote, gel di arancia e tartufo estivo*

*Gli Gnocchi: gnocco di patate ripieno di salvia, ragout di cinta e Parmigiano 36 mesi*

*L’Agnello: agnello arrosto, radici, papaccella napoletana e ristretto al timo*

*Il Cremino: cremino al cioccolato, tè matcha con sorbetto di arancia e pepi*

In abbinamento:

Chianti Rùfina D.O.C.G. 2016, Fattoria Selvapiana: 95% Sangiovese, 5% Cannaiolo, Colorino, Malvasia  
Chianti Rùfina Riserva Vigneto Bucerchiale D.O.C.G.2013, Fattoria Selvapiana: 100% Sangiovese  
Fornace I.G.T. 2013, Fattoria Selvapiana: Cabernet Sauvignon, Merlot, Cabernet Blanc

**Prezzo del menù: Euro 124,00 a persona, inclusi vino, acqua minerale, caffè espresso.**