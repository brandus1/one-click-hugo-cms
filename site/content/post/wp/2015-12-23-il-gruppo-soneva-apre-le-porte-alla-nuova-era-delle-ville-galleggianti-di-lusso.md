---
id: 4032
title: IL GRUPPO SONEVA APRE LE PORTE ALLA NUOVA ERA DELLE  ?VILLE GALLEGGIANTI ?
  DI LUSSO
author: Redazione
type: "post"
guid: http://progressonline.it/2015/12/23/il-gruppo-soneva-apre-le-porte-alla-nuova-era-delle-ville-galleggianti-di-lusso/
url: "/?p=4032"
post_views_count:
- '9'
- '9'
categories: "['VIAGGI']"
---

<div>Il gruppo Soneva annuncia il varo di Soneva in Aqua, la sua prima “villa galleggiante” pronta a prendere il largo dalla base presso il loro Resort, il pluripremiato Soneva Fushi Resort. Soneva in Aqua combina l’iconico lusso del brand Soneva con il senso di libertà e l’esclusività di uno yacht privato e apre un nuovo capitolo nella storia del turismo di lusso.</div><div>“Siamo molto eccitati per la nostra nuovissima proposta targata Soneva, che è stata concepita con grande attenzione a ogni singolo dettaglio. Il DNA di Soneva in Aqua segnerà un’esperienza unica per i nostri ospiti”, ha dichiarato Sonu Shivdasani, fondatore e CEO del gruppo Soneva.</div><div>Yacht ultra-lussuoso e altamente rifinito, Soneva in Aqua misura 19.25 metri in lunghezza e 6.40 metri in larghezza, con interni estremamente spaziosi.</div><div>Il personale a bordo include il capitano, uno chef, una governante, un maggiordomo privato (Mr. Friday), un astronomo e un istruttore di immersioni.</div><div> </div><div>Soneva in Aqua può ospitare fino a quattro adulti e due bambini per assicurare un senso di esclusività e privatezza e offrire insieme un lusso intelligente ai più alti standard internazionali. Lo yacht include una spaziosa master suite con letto king-size e armadi per lui e per lei, un bagno e una spa con pavimento in vetro, che permette agli ospiti di godersi lo spettacolare mondo acquatico sottostante, e una seconda cabina con bagno, il tutto concepito per offrire la migliore luce naturale durante tutta la giornata.</div><div>Ogni dettaglio è stato tenuto in considerazione per assicurare agli ospiti un’esperienza eccezionale. Tutto l’equipaggiamento, inclusi i generatori, è stato costruito con la maggiore attenzione possibile all’ambiente.</div><div>Il design è costituito da materiali naturali, come legno e cotone organico.</div><div>Con una sconfinata vista sulle acque cristalline dell’oceano, sulle meravigliose barriere coralline e sui magnifici tramonti, gli ospiti possono davvero godersi una “slow life”, dondolando le gambe oltre il bordo della barca, rilassandosi nella jacuzzi sul ponte</div><div>o godendosi trattamenti wellness sotto le abili mani del terapista di bordo. Anche la cucina manifesta la grande attenzione ai dettagli tipica del gruppo Soneva, con colazioni servite a letto o sul ponte e l’occasione di assaggiare specialità maldiviane a base</div><div>di pesce e crostacei abbinati alla migliore selezione di</div><div>vini.</div><div>Una mappa delle destinazioni posizionata all’interno aiuta gli ospiti a scegliere come progettare il loro viaggio basandosi sulle condizioni metereologiche, sulle possibilità di immersione e di snorkeling e sui loro interessi culturali, ma il capitano può anche concepire una rotta basata sui desideri e le aspettative dei clienti a bordo. Le opzioni sono senza fine: da un barbecue su una spiaggia privata, a una romantica cena sotto un cielo stellato, a immersioni giornaliere, notturne o al tramonto, fino a un dolce e meritato far niente!</div><div>“Crediamo che Soneva in Aqua alzerà ulteriormente l’esperienza dei nostri ospiti alle Maldive, offrendo la libertà e l’esclusività di una barca privata unite al servizio e alle attenzioni che i clienti si aspettano dai nostri Resort” ha concluso Shivdasani.</div><div> </div><div>www.soneva.com</div>