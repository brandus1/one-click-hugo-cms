---
id: 2328
title: 'Della Valle riporta in vita Schiapparelli: Galliano nel progetto?'
author: Redazione
type: "post"
guid: http://progressonline.it/2012/05/11/della-valle-riporta-in-vita-schiapparelli-galliano-nel-progetto/
url: "/?p=2328"
post_views_count:
- '11'
- '11'
categories: "['CULTURA E SPETTACOLO']"
---

**E’ notizia di pochi giorni fa che Diego della Valle,** noto imprenditore italiano proprietario del gruppo Tod’s, uno dei marchi più famosi del mondo del lusso, rilancerà il brand di moda Elsa Schiapparelli, maison fondata dall’omonima stilista italiana nel 1935 a Parigi per poi fallire diciannove anni dopo.

**Schiapparelli, designer surrealista alla quale Salvador Dalì** forniva consigli sulla creazione degli abiti, fu una storica rivale di Coco Channel e fu tra le stiliste più rivoluzionarie del panorama, utilizzando per prima la chiusura lampo negli abiti al posto degli scomodi bottoni, la jersey per risolvere gli annosi problemi di taglia e creando il rosa shocking. Il suo brand è stato acquistato nel 2007 da Della Valle, che annuncerà oggi venerdì 10 maggio, nel corso della mostra “Schiapparelli and Prada: impossible conversations” al Metropolitan Museum di New York, la riapertura della Maison Schiapparelli. L’inaugurazione è prevista per giugno, allo stesso indirizzo di dove fu inaugurata (Place Vendôme 21).

**Tra gli stilisti in pole per occuparsi del design degli abiti** del brand figurano John Galliano e Rodolfo Paglialunga, con il primo – ora senza lavoro, ma prima direttore creativo di Christian Dior, da cui fu licenziato per l’ormai celebre video dagli insulti razzisti – in vantaggio rispetto al secondo. Merito del suo particolare estro, giudicato più in linea con la casa parigina. La risposta si avrà sicuramente a giugno, in occasione del sfilata Haute Couture, che si terrà durante la settimana parigina dell’Alta Moda.

di **Giorgio Vari**