---
id: 2330
title: L&#039;Italia, ai Giochi Olimpici, veste Armani
author: Redazione
type: "post"
guid: http://progressonline.it/2012/05/14/litalia-ai-giochi-olimpici-veste-armani/
url: "/?p=2330"
post_views_count:
- '16'
- '16'
categories: "['CULTURA E SPETTACOLO']"
---

**L’Italia si veste di bianco e blu,** indossando polo e bermuda frutto dell’eleganza classica e dell’inconfondibile tocco di Armani, il quale ha già messo a disposizione gli illustri ambienti della sua residenza privata.  
Ma c’è di più.

**Sarà un inno di Mameli scolpito con caratteri color oro** quello che accompagnerà gli atleti, le cui tute avranno inciso questa sorta di memorandum che li accompagnerà fino al podio, mentre la parte interna del colletto delle magliette, conformemente alle regole del Cio, riprenderà soltanto la prima strofa dell’inno. Ad ognuno dei quindici azzurri, convocati per la presentazione delle divise, spetterà un kit di 50 pezzi, inclusi trolley, valigia, costume, occhiali da sole e cuffia mp3.

**Rossano Galtarossa per il canottaggio,** Paola Croce per il volley, Tania Cagnotto e Valentina Vezzali, futura portabandiera, esibiscono già con denso orgoglio quelle divise con cui sfileranno nello Stadio Olimpico di Londra il prossimo 27 luglio. Manca davvero poco al viaggio che gli Azzurri affronteranno alla volta di Londra, con l’inno sul petto, un sogno nel cassetto e l’Italia nel cuore.

di **S.D.M.**