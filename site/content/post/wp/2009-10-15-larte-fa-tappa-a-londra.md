---
id: 3437
title: L&#039;arte fa tappa a Londra
author: Redazione
type: "post"
guid: http://progressonline.it/2009/10/15/larte-fa-tappa-a-londra/
url: "/?p=3437"
post_views_count:
- '8'
- '8'
categories: "['VIAGGI']"
tags: "['arte', 'mostre']"
---

Ogni anno in ottobre la rivista di arte cultura contemporanea "Frieze" organizza e gestisce una fiera di arte contemporanea, allestita a Regent’s Park.

Il Frieze Art Fair, a cui partecipano più di 150 gallerie di arte contemporanea di tutto il mondo, si snoda in cinque aree tematiche differenti: il "Frieze Educational" con un programma di eventi adatto a bambini e giovani, che prevede una riscoperta della fiera in chiave critica, giocosa e fantasiosa con l’aiuto di guide stampate, seminari nelle scuole e risorse on line. Il "Frieze Film", una novità di questa edizione, ha in programmazione la proiezione durante i giorni della fiera del film "Superflex", che tratta il mondo dell’arte e dei finanziamenti.

Il "Frieze Talks" con un programma giornaliero ricco di conferenze, dibattiti e discussioni con esperti sui temi principali dell’esposizione. Ovviamente non mancherà il "Cartier Award", che eleggerà il vincitore selezionato tra oltre 450 candidati provenienti da tutto il mondo e che dovrà esporre la sua nuova opera creata appositamente per quest’evento. Infine, il "Frieze Project" è l’area dedicata alle opere dei sette progetti preparati da artisti esordienti su commissione.

**A.F.**

Dal 15 al 18 ottobre - Regent’s Park  
[www.friezeartfair.com](https://www.friezeartfair.com)