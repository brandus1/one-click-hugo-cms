---
id: 3499
title: 'Volare da Rimini a Roma Fiumicino: con Darwin Airline si pu'
author: Redazione
type: "post"
guid: http://progressonline.it/2010/05/07/volare-da-rimini-a-roma-fiumicino-con-darwin-airline-si-pu/
url: "/?p=3499"
post_views_count:
- '9'
- '9'
categories: "['VIAGGI']"
---

Un passo strategico questo, che riassume uno dei principali obiettivi di Darwin per il 2010: confermare la Compagnia quale vettore di riferimento nel panorama nazionale italiano nel segmento dei voli regionali.  
I voli, con cadenza giornaliera, saranno operativi da lunedì 24 maggio 2010 per ben 3 volte al giorno da lunedì a venerdì e 1 volta al giorno durante il fine settimana, con volo al mattino nella giornata di sabato e volo in serata nella giornata di domenica.

Gli orari, particolarmente adatti al traffico di affari, e il numero di frequenze, sono costruiti per garantire il maggior numero di coincidenze via Roma sulla rete Alitalia, garantendo quindi un ampio portafoglio di destinazioni Nazionali ed Internazionali.

I biglietti, acquistabili già a partire dal 30 aprile sul sito [www.darwinairline.com](https://www.darwinairline.com) e nelle agenzie di viaggio, dal 15 maggio saranno disponibili anche sul sito [www.alitalia.com](https://www.alitalia.com).  
Il code-share Darwin Airline - Alitalia permetterà un collegamento diretto tra Rimini e Roma e consentirà ai passeggeri con partenza o con destinazione Rimini di utilizzare comode coincidenze sulla rete Alitalia.

Il segmento affari è in ripresa in Italia e ancora una volta Darwin Airline, in collaborazione con Alitalia, è pronta a cavalcare i trend di mercato, puntando nello specifico, con l’apertura dei collegamenti Rimini-Roma Fiumicino, a favorire l’incremento del traffico incoming sul territorio servito dall’Aeroporto Internazionale Federico Fellini di Rimini – San Marino, sfruttando anche lo sviluppo del traffico di operatori e visitatori del polo fieristico della città romagnola, sempre più punto d’incontro d’elezione dei viaggiatori d’affari.

In questo modo Darwin Airline si propone come il partner ideale di tutto il tessuto economico ed imprenditoriale del territorio e di tutte quelle Aziende orientate a sviluppare le proprie strategie di sviluppo nell’area.

 <font face="Arial, sans-serif"><font size="2">**<font color="#0000ff"><u>[<font face="Times New Roman, serif"><font size="3">www.darwinairline.com</font></font>](https://www.darwinairline.com/)</u></font>**</font></font>