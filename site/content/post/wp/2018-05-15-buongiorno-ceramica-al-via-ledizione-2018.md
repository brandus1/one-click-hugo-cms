---
id: 8578
title: Buongiorno Ceramica! Al via l&#8217;edizione 2018
author: Redazione
type: "post"
guid: http://progressonline.it/?p=8578
url: "/?p=8578"
colormag_page_layout:
- default_layout
categories: "['ATTUALITÀ']"
tags: "['arte italiana', 'artigianato italiano', 'Buongiorno Ceramica', 'Buongiorno Ceramica 2018', 'ceramica italiana']"
---

![](https://progressonline.it/wp-content/uploads/2018/05/Cattura1-300x186.png)Dopo il grande successo delle precedenti 3 edizioni, “**Buongiorno Ceramica!** **2018″**, il 19 e 20 maggio, presenterà, in 40 città del Paese, una serie di imperdibili eventi di arte e creatività per celebrare e scoprire la **tradizione e l’innovazione della ceramica italiana**.

Mani esperte che utilizzano tecniche antiche in **“performance” dal viv**o, mostre a tema, aperture straordinarie dei migliori negozi e vecchie fornaci, ma anche **spettacoli, concerti, cibo e molto altro ancora** saranno lo sfondo di un viaggio attraverso un’antica eccellenza italiana. Gli artisti coinvolgeranno il pubblico in attività esclusive volte a diffondere la cultura della ceramica offrendo la possibilità di poter “toccare” questo affascinante universo. Con l’obiettivo di ridare vita alle città della ceramica che hanno legato la loro immagine a questa cultura, “**Buongiorno Ceramica! 2018″** promosso e organizzato dall’AICC – Associazione Italiana Città della Ceramica – unisce tradizione e nuove metodologie contemporanee, permettendo all’evento di trasmettere un patrimonio antico alle nuove generazioni, ricevendo in cambio nuovi e preziosi contributi.![](https://progressonline.it/wp-content/uploads/2018/05/bc-300x249.png)

Buongiorno Ceramica! Coinvolgerà, da nord a sud, le seguenti 40 città, che **hanno legato la loro storia artigianale alla lavorazione della ceramica**: Castellamonte (Torino), Mondovì (Cuneo), Laveno (Varese), Mombello (Varese), Lodi, Bassano del Grappa (Vicenza), Nove (Vicenza), Este (Padova), Faenza (Ravenna), Albisola Superiore (Savona), Albissola Marina (Savona), Borgo San Lorenzo (Firenze), Impruneta (Firenze), Sesto Fiorentino (Firenze), Montelupo Fiorentino (Firenze), Urbania (Pesaro e Urbino), Ascoli Piceno, Deruta (Perugia), Gualdo Tadino (Perugia), Gubbio (Perugia), Orvieto (Terni), Civita Castellana (Viterbo), Viterbo, Castelli (Teramo), Ariano Irpino (Avellino), Grottaglie (Taranto) , Laterza (Taranto), Cutrofiano (Lecce), Cerreto Sannita (Benevento), San Lorenzello (Benevento), Capodimonte (Napoli), Vietri sul Mare (Salerno), Cava dei Tirreni (Salerno), Squillace (Catanzaro), Santo Stefano di Camastra (Messina), Sciacca (Agrigento), Burgio (Agrigento), Caltagirone (Catania), Assemini (Cagliari) e Oristano.