---
id: 11373
title: "SMAU: l\u2019innovazione al servizio delle imprese"
author: Redazione
type: "post"
guid: http://progressonline.it/?p=11373
url: "/?p=11373"
colormag_page_layout:
- default_layout
categories: "['Uncategorized']"
tags: "['imprese', 'SMAU', 'SMAU Bologna', 'sviluppo', 'tech', 'tecnologie']"
---

![](https://progressonline.it/wp-content/uploads/2017/10/smau_milano-480x320.jpg)Consueto appuntamento con l’innovazione e, soprattutto, con le opportunità per migliorare ed ampliare il proprio business, **SMAU** prosegue il suo “*Roadshow*” tra Italia e Europa, con cinque tappe programmate fino alla fine del 2019. Prossimo appuntamento il 6 e 7 giugno a Bologna, per poi spostarsi a fine mese a Berlino, con la conclusione che, come lo scorso anno, si terrà poi a Napoli agli inizi di dicembre.

In prima linea nello sviluppo del networking tra imprese, ma soprattutto nella formazione atta ad affrontare le sfide che, giorno per giorno, nascono sul mercato, **SMAU** resta una delle migliori opportunità per gli attori della moderna imprenditoria nazionale, per conoscersi, formarsi, ma soprattutto per rimanere competitivi sul campo. Il merito è di un format ormai consolidato, che punta, da sempre, a mettere al centro dell’attenzione le imprese e lo sviluppo del loro ecosistema.

Un obiettivo che passa, ovviamente, per il digitale, e che è stato reso possibile dal progressivo aggregamento di circa 1.000 aziende e top player del settore ICT, al netto di una arretratezza che, almeno per quel che ci riguarda, risulta difficile da superare per molte aziende italiane. Ma non è finita qui, ogni tappa dell’edizione 2018/2019 prevede infatti iniziative organizzate per rendere possibile agli imprenditori partecipanti, l’incontro con nuove realtà, e l’instaurazione di partnership professionali, fulcro per altro dei cosiddetti “*Startup Safari*”, vere e proprie visite guidate per manager e non solo, attraverso le aziende in cerca di collaborazione. **SMAU**, insomma, è ormai sinonimo di innovazione e connessione, ed anche qualora non possiate partecipare ad uno dei numerosi workshop gratuiti, sappiate che già da un po’ la piattaforma ufficiale dell’evento ([<span style="color: windowtext; text-decoration: none; text-underline: none;">www.smauacademy.it</span>](https://www.smauacademy.it/)), mette a disposizione per tutto l’anno i workshop più seguiti, disponibili per tutti, gratuitamente, al pari dei numerosi podcast che è invece possibile reperie su iTunes e su Spotify nel canale SMAU Academy.

*Raffaele Giasi*