---
id: 9435
title: "Spotify: le canzoni pi\xF9 ascoltate dell&#8217;estate, vince Drake"
author: Redazione
type: "post"
guid: http://progressonline.it/?p=9435
url: "/?p=9435"
colormag_page_layout:
- default_layout
categories: "['DAL WEB']"
tags: "['canzoni estate', 'canzoni spotify', 'drake', 'in my feelings', 'migliori canzoni estate', 'Spotify']"
---

![](https://progressonline.it/wp-content/uploads/2018/08/maxresdefault-1-300x169.jpg)La bella stagione sta volgendo al termine, le giornate si accorciano, le temperature calano e in molti nei prossimi giorni torneranno chi a lavoro, chi sui banchi di scuola. L’estate 2018 è giunta ai titoli di coda e, con lei, anche i tormentoni che hanno costituito la colonna sonora degli ultimi mesi. Sono state settimane di Despacito, di Italiana, dei versetti cantati da Baby K e Giusy Ferrari.  
Canzoni che ci dimenticheremo, forse, nel giro di breve tempo, sostituite da pezzi che ci accompagneranno da qui fino a Natale. **Spotify**, per salutare l’estate, ha pubblicato la classifica delle canzoni più ascoltate, a livello globale, nelle ultime settimane.

La nota piattaforma musicale ha incoronato **Drake** come re dell’estate, con la sua *In My Feelings* che è stata riprodotta in tutto il mondo quasi 400 milioni di volte dal primo giugno al 20 agosto (mentre su YouTube il pezzo viaggia verso quota 100 milioni di visualizzazioni).

<center><iframe allowfullscreen="allowfullscreen" frameborder="0" height="350" loading="lazy" src="https://www.youtube.com/embed/DRS_PpOrUZ4" width="500"><span class="mce_SELRES_start" data-mce-type="bookmark" style="display: inline-block; width: 0px; overflow: hidden; line-height: 0;">﻿</span></iframe></center>Sul secondo gradino del podio si piazzano i **Maroon 5** con Girls Like You, realizzata in collaborazione con Cardi B. Terzo in graduatoria il trio Cardi B, Bad Bunny e J Balvin con I Like It. Juice WRLD con Lucid Dreams conquista il quarto posto, mentre alla quinta posizione si piazza XXXTentacion con Sad! Post Malone e la sua Better Now e Calvin Harris con One Kiss rispettivamente sesti e settimi di questa speciale graduatoria. 