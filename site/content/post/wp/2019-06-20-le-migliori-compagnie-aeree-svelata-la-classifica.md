---
id: 11423
title: 'Le migliori compagnie aeree: svelata la classifica'
author: Redazione
type: "post"
guid: http://progressonline.it/?p=11423
url: "/?p=11423"
colormag_page_layout:
- default_layout
categories: "['Uncategorized']"
tags: "['compagnie aeree', 'migliori compagnie aeree', 'Qatar Airways', 'turismo', 'Viaggi', 'voli']"
---

![](https://progressonline.it/wp-content/uploads/2019/06/22655_167480_aeroporto__304681_medium-300x225.jpg)È **Qatar Airways** la migliore compagnia aerea del mondo secondo **Skytrax.** Il vettore qatarino torna in testa alla classifica dopo aver ceduto, lo scorso anno, lo scettro di prima della classe a **Singapore Airlines**, che nel 2019 si posiziona seconda. La graduatoria, elaborata sulla base delle valutazioni di 20 milioni di passeggeri su oltre 335 vettori tra agosto 2018 e maggio 2019, vede il dominio delle compagnie asiatiche e lascia un’altra volta a bocca asciutta le italiane, che non figurano nell’elenco. Al terzo posto si colloca **Ana All Nippon Aiways** che precede **Cathay Pacific Airways**. La compagnia di Hong Kong ruba il piazzamento a **Emirates,** che quest’anno scende al quinto posto. Movimento anche nelle posizione a seguire: il sesto posto va a **Eva Air**, che precede **Hainan Airlines** e **Qantas.** Scende al nono posto, dal settimo dello scorso anno, **Lufthansa,** l’unica europea a entrare nella top ten, mentre al decimo si classifica **Thai Airways.**

**First, Business e Economy**  
Nelle classifiche parziali compaiono anche altre compagnie che sono rimaste fuori dalle 10 di testa nella graduatoria generale.  
La palma per la migliore **First class** va a Singapore Airlines, seguita da Lufthansa. Terza piazza per **Air France**, che ha dalla sua ottimi posizionamenti per quanto riguarda il catering a bordo, il dining e le amenities, tutte ‘specialità’ che la vedo in prima posizione. Per quanto riguarda la **Business class**, a vincere è Qatar Airways, seguita da Ana e da Singapore Airlines, mentre sulla **Economy** la compagnia leader è **Japan Airlines**, che in classifica generale si piazza 11esima. Seconda posizione per Singapore Airlines e terza per Qatar Airways.