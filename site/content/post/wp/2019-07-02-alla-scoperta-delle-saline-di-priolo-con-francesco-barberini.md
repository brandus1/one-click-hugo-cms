---
id: 11476
title: Alla scoperta delle Saline di Priolo con Francesco Barberini
author: Redazione
type: "post"
guid: http://progressonline.it/?p=11476
url: "/?p=11476"
colormag_page_layout:
- default_layout
categories: "['VIAGGI']"
tags: "['francesco barberini', 'oasi lipu', 'ornitologia', 'saline di priolo', 'Sicilia', 'siracusa']"
---

<figure aria-describedby="caption-attachment-11478" class="wp-caption alignleft" id="attachment_11478" style="width: 390px">![](https://progressonline.it/wp-content/uploads/2019/07/Pollo-sultano-300x212.jpg)<figcaption class="wp-caption-text" id="caption-attachment-11478">Un esemplare di Pollo sultano</figcaption></figure>

Vicino alla bellissima ed importante città d’arte di **Siracusa** si trova la ***Riserva Naturale Orientata Oasi LIPU Saline di Priolo***. Un’oasi naturale vicino al polo industriale, che ci ricorda come era la zona in passato. Tantissime le specie di uccelli che si possono vedere, migratori e stanziali, osservabili anche da vicino grazie a comode passerelle e capanni. Fra le tante specie si possono osservare i coloratissimi fenicotteri, tante specie di limicoli, stormi di aironi, diverse specie di anatre ed altri uccelli più rari come la sterna maggiore, il beccapesci di Ruppell, il gabbiano roseo, la silvia di Ruppell ed il **rarissimo pollo sultano**.

Questa specie di uccello è un grosso trampoliere schivo, di colore blu iridescente contornato dal tozzo becco e dalle lunghe zampe rosse. In primavera grazie ad attrezzatissimi capanni ci si può avvicinare molto ai nidi di specie come fraticelli, fratini, cavalieri d’Italia ed avocette, senza disturbarli. Significativa la storia dell’avvistamento di un esemplare inanellato di fenicottero. Il suo anello ha permesso di ricostruire la sua vita, è una femmina alla quale è stato dato il nome Amelie, avvistata in molte parti del Mediterraneo nel corso degli anni e si è potuto stabilire che questo esemplare al momento ha ben 38 anni, un vero record in natura. Parte della Riserva comprende anche la penisola **Magnisi** ed è qui che si può avvistare il raro occhione. È un luogo che non può mancare nei nostri viaggi!

*Francesco Barberini*