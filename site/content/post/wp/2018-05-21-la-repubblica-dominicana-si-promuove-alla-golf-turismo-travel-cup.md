---
id: 8626
title: La Repubblica Dominicana si promuove alla Golf e Turismo Travel Cup
author: Redazione
type: "post"
guid: http://progressonline.it/?p=8626
url: "/?p=8626"
colormag_page_layout:
- default_layout
categories: "['Uncategorized']"
tags: "['repubblica dominicana', 'turismo repubblica dominicana', 'viaggi repubblica dominicana']"
---

![](https://progressonline.it/wp-content/uploads/2018/05/rep-dominicana-300x201.jpg)La **Repubblica Dominicana**, meta “green” per eccellenza da sempre molto amata dai golfisti di tutto il mondo, sarà partner di un **torneo** organizzato dalla storica rivista ***Golf &amp; Turismo.*** La prima tappa si terrà a maggio presso il circolo piemontese di Margara (AL) alla quale seguiranno fino ad ottobre altre quattro gare presso noti golf club italiani (*Golf Club Garlenda – SV; Golf Club Croara – PC; Golf Club Monticello – CO; Golf Club La Pinetina – CO)*.

La destinazione caraibica avrà visibilità su tutti i materiali di promozione del circuito, sul sito ufficiale della rivista e magazine, sui flyer dedicati all’evento e infine sarà partner di un concorso dedicato all’iniziativa. Il contest, realizzato in collaborazione con i partner, e la compagnia aerea **Neos** **Air**, sarà dedicato a coloro che parteciperanno ad almeno due tappe del circuito e che si classificheranno tra i primi sei. Il premio sarà un soggiorno in Repubblica Dominicana comprensivo di hotel e voli andata e ritorno dal 3 al 10 dicembre 2018.

Proprio grazie alla lunga tradizione del golf e al clima caldo tutto l’anno, la **Repubblica Dominicana è una destinazione perfetta** per praticare questo sport in ogni stagione. Ogni percorso garantisce un’esperienza unica nel suo genere anche per i più inesperti, con lezioni su misura e attrezzature disponibili su noleggio. I green dominicani si estendono inoltre lungo verdi vallate, seguono i pendii delle morbide colline e si snodano lungo gli azzurri profili disegnati del mar dei Caraibi.