---
id: 4188
title: Tra genio e sregolatezza
author: Redazione
type: "post"
guid: http://progressonline.it/2016/03/01/tra-genio-e-sregolatezza/
url: "/?p=4188"
post_views_count:
- '19'
- '19'
categories: "['ATTUALITÀ']"
---

*Il fondatore della famosa azienda GURU si racconta e svela tutti i retroscena della sua fulminea ascesa al successo*

<div> </div><div>Dopo vari eccessi e vicissitudini sia giudiziarie sia legate alla droga, Matteo Cambi riparte da zero con un libro che s’intitola ‘‘Margherita di spine’’. </div><div>Il libro tratta dell’ascesa e della caduta del fondatore del marchio Guru -la margherita più famosa della moda- la sua vita costellata dal grande successo imprenditoriale, che gli aprì le porte di un mondo patinato, spesso fatto di lussi ed abusi, e che presto si rivelò una lama a doppio taglio. </div><div> </div><div>Le sue magliette con la margherita stilizzata divennero un vero must-have per tutti i giovani, tant’è che nel 2003 ne vendette più di tre milioni e ciò gli permise di aggiudicarsi il premio ‘‘Giovane imprenditore della moda’’ nel 2005.</div><div>Ma, a fianco dei suoi successi, cominciarono ad imporsi i suoi vizi, in primis la dipendenza da cocaina che lo portò più volte a disintossicarsi, così come le spese pazze che pian piano lo fecero precipitare in un baratro che culminò nell’arresto nel 2008 e nella condanna a quattro anni per bancarotta fraudolenta, pena estinta nel febbraio 2016. </div><div>Dopo l’uscita dal carcere l’imprenditore vuole solamente riprendere in mano la sua vita chiudendo in un cassetto il suo burrascoso passato. Nel suo libro uscito il 9 febbraio 2016 (casa editrice Mondadori) e scritto in collaborazione con il giornalista Gabriele Parpiglia, Cambi ripercorre passo dopo passo la sua vita e si racconta senza remore. Parla di come esistenza lavorativa e personale si fossero unite in un’unica entità, “regolata” esclusivamente da soldi, belle donne, ville, yacht e droga, una crescita esponenziale dell’azienda con fatturati sempre fruttuosi fino al declino e al crollo definitivo. </div><div>Un’ attività imprenditoriale iniziata, tuttavia, sotto una buona stella, quando, nel 1999, con la registrazione del marchio GURU, comincia a diffondere i propri prodotti ad eventi mondani in cui presenziavano quei personaggi celebri che contribuirono al successo e alla popolarità del marchio. La nascita di una linea destinata agli adolescenti -Guru Gang- e una ai bambini –Guru Baby Gang- e la sponsorship per Renault. </div><div>Tuttavia, più crescevano le entrate, più si alimentavano gli sprechi, come un inarrestabile buco nero pronto a inghiottire qualsiasi guadagno, fino al fallimento e alla bancarotta della società, con un debito milionario culminato nell’ arresto e in una condanna pesantissima. </div><div>Arrivato al punto di non essere più in grado d’intendere nè volere a causa dell’eccessivo uso di alcool e cocaina, Cambi avrebbe speso una vera fortuna in stupefacenti e soprattutto per un lungo periodo non è riuscito ad occuparsi lucidamente degli affari della sua azienda portandola al tracollo.</div><div>Oggi il rischio di essere annientato da una vita di eccessi, dopo la disintossicazione e la pena scontata in carcere, sembra lontano, mentre si avvicina la possibilità di una vita normale, che ricomincia dalla famiglia e dal volontariato (è il primo soccorritore all’Assistenza Pubblica di Parma). Ma Matteo non abbandona il mondo della moda, infatti, adesso è consulente esterno di Guru, azienda ceduta nel 2008 per 30 milioni di euro alla Bombay Rayon Fashion, colosso indiano nella produzione dell’abbigliamento, e presto lo vedremo nella nuova edizione de ‘‘L’Isola dei Famosi’’, e chi lo sa se tornerà con qualche nuovo progetto imprenditoriale sempre legato al fashion, ma magari con fini sociali, data la nuova svolta subita dalla sua vita.</div><div> </div><div> </div><div>Federica Bonetti</div><div> </div>