---
id: 9429
title: "Piaggio guida verso il futuro: verr\xE0 prodotta la Vespa elettrica"
author: Redazione
type: "post"
guid: http://progressonline.it/?p=9429
url: "/?p=9429"
colormag_page_layout:
- default_layout
categories: "['AUTO']"
tags: "['Piaggio', 'Piaggio vespa', 'Piaggio vespa elettrica', 'Vespa elettrica']"
---

![](https://progressonline.it/wp-content/uploads/2018/08/101914280-d997ebb2-5ea4-45d4-a156-c01bcefc4a0d-300x180.jpg)Un salto nel futuro della mobilità quello che si appresta a fare **Piaggio**, storico marchio italiano che ha nella Vespa il suo prodotto di punta, conosciuto in tutto il mondo. La due ruote più famosa d’Italia, protagonista in film iconici come “Vacanze Romane” o “Caro Diario” di Nanni Moretti, è il veicolo più utilizzato nel cinema negli ultimi 60 anni, e ora si appresta a dare una decisa accelerata verso il futuro.

Piaggio infatti ingrana la marcia più alta (anzi, forse meglio dire ecologica) e annuncia la prossima uscita della **Vespa elettrica**. Un modello esteticamente del tutto somigliante ai predecessori, con l’inconfondibile livrea e le iconiche linee, ma che all’interno tiene un’anima “verde”. Dopo mesi di annunci, rumors e presentazioni ecco che la Vespa elettrica può finalmente venire alla luce: verrà prodotta nello storico stabilimento di **Pontedera** e sarà disponibile sul mercato sin da ottobre. Inizialmente questo nuovo modello potrà essere solamente noleggiato (tramite il noleggio a lungo termine, con un canone mensile di circa 300 euro), ma è sicuro che la Vespa eco-friendly verrà messa definitivamente in commercio già nel 2019 (si parla di marzo, ad un prezzo di circa 6000€).![](https://progressonline.it/wp-content/uploads/2018/08/095654696-e99564d4-00ba-440d-a789-9b32c013a576-300x123.jpg)

**Le caratteristiche tecniche** del nuovo modello di casa Piaggio? Per ora sappiamo che può erogare una potenza continua di 2 kW e una potenza di picco di 4 kW, che garantisce prestazioni superiori a quelle di un tradizionale “cinquantino”. Le batterie agli ioni di litio garantiscono un’autonomia sino a 100 km per ciclo di ricarica, risultando quindi adatta per la città. Il “pieno” si potrà fare con una ricarica di circa 4 ore, collegando la Vespa ad una semplice presa elettrica tramite un cavo che si connette sotto la sella.  
Una vera e propria sfida alla mobilità quella lanciata da Piaggio, che vuole popolare i grandi centri urbani di questo nuovo modello a alimentazione sostenibile, zero emissioni e zero inquinamento acustico.