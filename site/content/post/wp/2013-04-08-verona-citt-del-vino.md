---
id: 4258
title: Verona, citt  del Vino
author: Redazione
type: "post"
guid: http://progressonline.it/2013/04/08/verona-citt-del-vino/
url: "/?p=4258"
post_views_count:
- '12'
- '12'
categories: "['ATTUALITÀ']"
---

**Un ricco programma di convegni, che affronta temi legati all’offerta del buon vino** nazionale, europeo ed intercontinentale, e poi il Concorso Enologico Internazionale, uno tra i più prestigiosi nel mondo, che ogni anno vede crescere il numero dei suoi partecipanti; ci sarà l’assegnazione di numerosi premi: Gran Vinitaly, Vinitaly Nazione e 4 ambiziose medaglie; una di bronzo, una d’argento, una d’oro e la Gran Medaglia d’oro. Anche questo sarà Vinitaly. Un’altra interessante competizione, è l’International Packaging Competitions, per individuare i miglior distillati provenienti da prodotti vitivinicoli e liquori a base di altri tipi di frutta, diversi dall’uva. In questa gara si premiano anche le aziende che investono in creatività per migliorare l’immagine del prodotto. Sono consegnate le etichette di bronzo, d’argento e d’oro e la speciale dell’anno.

**Sono previste quattro aree espositive speciali:** Vi Vi T, Trendy Oggi, Big Domani, Taste Italy e Grappa &amp; C. Tasting. Vi Vi Ti significa Vigne Vignaioli Terrior ed è sinonimo di vino artigianale, nato per creare un rapporto tra il prodotto e la terra da cui proviene, che si rivolge anche a cultori ed appassionati del settore. E’ questo il punto di ritrovo dei produttori di tutto il mondo che vogliono esprimere se stessi e il proprio marchio. Trendy Oggi, Big Domani: Da un’iniziativa di Luca Maroni, nasce finalmente un grande spazio per consentire alle nuove produzioni di mettersi in mostra. Un’area dedicata alle più importanti cantine esordienti, da cui si prevedono grandi risultati per il futuro, ai primi posti per pregio rapportato a convenienza.

**Taste Italy**

E’ la stanza dove la nostra produzione vinicola sarà messa alla prova di fronte ai giornalisti provenienti da ogni parte del mondo. Ci saranno vini rossi, bianchi e spumanti provenienti da ogni località d’Italia, selezionate da Daniele Cernilli, detto anche Doctor wine. Lo stesso Cernilli rivolgerà interviste ai produttori delle più importanti e rappresentative aziende, trasmesse su un maxischermo posizionato nella Galleria dei Signori e fruibili attraverso il sito www.vinitaly.com

**Grappa &amp; C. Tasting**

L’area d’assaggio dedicata agli amanti degli spirits in ogni loro accezione: grappe, amari e liquori. Dopo lo straordinario successo dello scorso anno, in quest’edizione si aggiunge un’interessante novità: l’associazione narratori del gusto propone infatti una selezione di vini da dessert.

**Il cartellone del Vinitaly riempie un’agenda di soli 4 giorni,** ma senz’altro densa di appuntamenti in ogni ora del giorno. Riunioni, inaugurazioni, premiazioni, corsi e seminari per approfondire e conoscere ancora meglio il mondo della vite. Quali sono le caratteristiche del rapporto tra alimentazione e salute? Il mercato del vino ha successo nel mondo digitalizzato? C’è differenza di strategia per inserire un prodotto nel mercato italiano o estero? Quali sono le più prestigiose case di produzione che meritano di essere menzionate? Tante domande a cui gli esperti dovranno rispondere nel corso delle varie riunioni programmate all’interno della manifestazione.

**Vinitaly è la prima fiera al mondo nel settore vinicolo.** L’evento fa parte dell’iniziativa Verona fiere, oggi il primo organizzatore diretto di questo tipo di manifestazioni in Italia, operativo anche all’estero dal 1998. Dopo lo straordinario successo del 2012, con 4.255 espositori, 140.655 visitatori e 2.496 giornalisti, ci si prepara alla nuova edizione. L’appuntamento è dal 7 al 10 di Aprile, e Verona, con le sue bellezze ed il buon vino, vi aspetta.