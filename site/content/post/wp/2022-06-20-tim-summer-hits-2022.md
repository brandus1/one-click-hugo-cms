---
id: 13669
title: Tim Summer Hits 2022
author: Alessandro Petrone
type: "post"
guid: https://progressonline.it/?p=13669
url: "/?p=13669"
colormag_page_layout:
- default_layout
hefo_before:
- '0'
hefo_after:
- '0'
categories: "['CULTURA E SPETTACOLO']"
---

Quest’estate, la musica italiana torna nelle piazze italiane con una serie di concerti live trasmessi in prima serata su RAI2 a partire da giovedì 30 giugno 2022 per 6 settimane.

E’ stata presentata oggi, presso la Sala delle Bandiere, al Campidoglio a **Roma**, alla presenza del sindaco Roberto Gualtieri, il primo ciclo di concerti che si terranno a **Piazza del Popolo i prossimi 23, 24 e 25 giugno**.

Si tratta del **TIM Summer Hits**, un tour che toccherà, oltre a Roma, altre due città – **Porto Piccolo (Tri**este) e Rimini – e che vedrà la partecipazione di una quantità davvero sorprendente di cantanti del panorama della musica italiana e non solo.

Solo nelle tre serate romane, il pubblico di Piazza del Popolo vedrà – gratuitamente – alternarsi in concerto artisti del calibro di **Blanco, Elisa, Elodie, Marco Mengoni, Achille Lauro, Biagio Antonacci e star internazionali come Mika e Michael Bublé**.

A condurre le serate itineranti saranno **Andrea Delogu e Stefano De Martino**, su cui la RAI sta puntando molto per la nuova stagione televisiva di **RAI 2**, come annunciato dallo stesso direttore Stefano Coletta durante la conferenza stampa. I concerti saranno infatti trasmessi sulla seconda rete pubblica e su Raiplay, **a partire da giovedì 30 giugno, in prima serata, in 6 puntate.**

Questo il programma delle tre serate romane:

**23 GIUGNO ORE 21.00:**

**BLANCO, COEZ, ELISA, ELODIE, FABRI FIBRA e MAURIZIO CARUCCI, LAZZA, MARRACASH, SANGIOVANNI.**

**24 GIUGNO ORE 21.00:**

**ALESSANDRA AMOROSO, BIAGIO ANTONACCI, GHALI, GIGI D’ALESSIO, IRAMA, JUSTIN QUILES e FRED DE PALMA, LUIGISTRANGIS, MADAME, MARCO MENGONI, MICHAEL BUBLE’, NOEMI &amp; CARL BRAVE, PINGUINI TATTICI NUCLEARI, ROCCO HUNT &amp; ELETTRA LAMBORGHINI &amp; LOLA INDIGO, TANANAI, UMBERTO TOZZI.**

**25 GIUGNO ORE 21.00:**

**ACHILLE LAURO, AIELLO, ALEX, ANNALISA e BOOMDABASH, BABY K, FABRIZIOMORO, FRANCESCO GABBANI, FRANCESCO RENGA, GAIA, MIKA, NEK, RAF, VALENTINA PARISSE.**

Questo, invece, in ordine alfabetico, l’elenco completo degli artisti che si esibiranno complessivamente nelle tre locations del TIM Summer Hits 2022:

**ACHILLE LAURO, AIELLO, AKA7EVEN, ALBE, ALESSANDRA AMOROSO, ALEX, ALVARO SOLER, ANA MENA, ARISA, BABY K, BIAGIO ANTONACCI, BLANCO, BOB SINCLAIR, BOOMDABASH e ANNALISA, BRESH, CHIARA GALIAZZO, CLEMENTINO, COEZ, DEDDY, DARGEN D’AMICO, DITONELLAPIAGA, DONATELLA RETTORE e TANCREDI, ELISA, ELODIE, ERMAL META, FABRI FIBRA e MAURIZIO CARUCCI, FABRIZIO MORO, FEDERICO ROSSI, FEDEZ, FRANCESCA MICHIELIN, FRANCESCO GABBANI, FRANCESCO RENGA, FRANCO 126 e LOREDANA BERTE’, GABRY PONTE e LUMIX, GAIA, GAUDIANO, GHALI, GIANMARIA, GIGI D’ALESSIO, GIUSY FERRERI, IRAMA, J-AX e SHADE, JUSTIN QUILES e FRED DE PALMA, LA RAPPRESENTANTE DI LISTA, LA RUA,LAZZA, LDA, LUCHE’, LUIGI STRANGIS, MADAME, MALIKA AYANE, MARA SATTEI, MARCO MASINI, MARCO MENGONI, MARGHERITA VICARIO, MARIO BIONDI, MARRACASH, MATTEO BOCELLI, MATTEO ROMANO, MICHAEL BUBLE’, MICHELE BRAVI, MR. RAIN, MIKA, MYSS KETA, NEK, NINA ZILLI, NOEMI e CARL BRAVE, PINGUINI TATTICI NUCLEARI, PRISTIESS, RAF, RAPHAEL GUALAZZI, RHOVE, RKOMI, ROCCO HUNT e ELETTRA LAMBORGHINI e LOLA INDIGO, ROVERE e CHIAMAMI FARO, SAM RYDER, SANGIOVANNI, SILVIA SALEMI, SISSI, TANANAI, THE KOLORS, TOMMASO PARADISO, UMBERTO TOZZI, VALENTINA PARISSE, VEGAS JONES, LE VIBRAZIONI, WILLIE PEYOTE.**

Rai Radio 2 e Radio Italia saranno le radio ufficiali di TIM Summer Hits, per raccontare tutte le emozioni delle serate e anche le curiosità del dietro le quinte. Entrambe trasmetteranno gli appuntamenti in simulcast con Rai2. TIM Summer Hits sarà disponibile anche in streaming video sul canale tv di Radio 2 su RaiPlay, e sarà proposto in differita da Radio Italia TV ogni venerdì sera dalle 21.00 e il sabato mattina dalle 9.00. Tutte le serate saranno raccontate, infine, sui social ufficiali di RaiPlay, Rai2, Radio2 e Radio Italia.

TIM Summer Hits è un progetto crossmediale di eventi sul territorio realizzato da Rai Pubblicità e TIM, prodotto da Friends&amp;Partners, in collaborazione con Radio Italia.