---
id: 5442
title: '&quot;I am Bolt&quot;: al cinema dal 28 novembre'
author: Redazione
type: "post"
guid: http://progressonline.it/?p=5442
url: "/?p=5442"
slide_template:
- ''
- ''
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '26'
- '26'
categories: "['CULTURA E SPETTACOLO']"
tags: "['28 novembre', 'anteprime', 'Ben Turner', 'cinema', 'documentario', 'Gabe Turner', 'I am Bolt', 'novembre 2016', 'Olimpiadi', 'premiere', 'record', 'sport', 'Usain Bolt']"
---

<figure aria-describedby="caption-attachment-5444" class="wp-caption alignright" id="attachment_5444" style="width: 200px">![Usain Bolt al cinema con "I am Bolt"](https://progressonline.it/wp-content/uploads/2016/11/CS41275-200x300.jpg)<figcaption class="wp-caption-text" id="caption-attachment-5444">“I am Bolt” al cinema dal 28 novembre 2016</figcaption></figure>

Esce “I am Bolt”, il documentario dedicato alla carriera di Usain Bolt, in premiére nelle sale di tutto il mondo il 28 novembre.  
Un duro programma di allenamento, sfide continue, la lotta per il superamento di ostacoli sempre più impegnativi, insomma, tutto ciò che compone il percorso di ogni atleta alla ricerca di una ribalta sul palcoscenico globale. Ma qui non parliamo di un atleta qualsiasi, bensì dell’uomo che ha rivoluzionato il concetto di velocità, che ha riscritto il significato della parola record.  
Cresciuto a Sherwood Content, un villaggio di circa un migliaio di anime in Giamaica, e appassionato di cricket, Usain Bolt la tempra del velocista ce l’ha nel sangue e ne dà dimostrazione fin dalle prime gare. Lo testimoniano filmati d’archivio risalenti agli anni della gioventù di Usain, interviste approfondite con le persone a lui più vicine – i suoi genitori, i migliori amici, l’agente, l’allenatore e i compagni di squadra – e filmati avvincenti girati da lui stesso nei periodi più importanti della sua vita e della sua carriera. Momenti privati che diventano un film, “I am Bolt”, una rappresentazione intima di un’icona adorata in tutto il mondo che esce in premiere mondiale nelle sale di tutto il mondo il 28 novembre e in dvd dal 6 Dicembre 2016 con Universal Pictures Home Entertainment Italia.  
Il documentario dedicato alla carriera di Usain Bolt dà un accesso senza precedenti all’uomo più veloce del mondo mentre si allena, viaggia, gareggia e si rilassa, accompagnando il pubblico verso un’approfondita ed esclusiva conoscenza della vita di una leggenda vivente dello sport e della storia delle Olimpiadi, ma anche amico, compagno di squadra e figlio. Già nell’anteprima il documentario promette di raccontarlo come non lo abbiamo mai visto, con retroscena che definiscono perfettamente “i due Bolt”, l’atleta che fa sognare e il trantenne tutto musica e divertimento.  
Commentando l’imminente uscita del film, Usain ha dichiarato: “Il mio obiettivo, nella realizzazione di questo film, è mostrare alla gente come è davvero la mia vita… Cosa ho dovuto attraversare per arrivare dove sono oggi, gli alti e i bassi, un approfondimento su quello che penso e che sento. So che molte persone in tutto il mondo pensano di conoscermi già, ma sono davvero emozionato perché tutti finalmente potranno conoscere il vero Usain in I AM BOLT.”

<figure aria-describedby="caption-attachment-5446" class="wp-caption alignleft" id="attachment_5446" style="width: 300px">![Usain Bolt al cinema con "I am Bolt"](https://progressonline.it/wp-content/uploads/2016/11/DSC_3733-2-300x173.jpg ""I am Bolt" dal 28 novembre 2016 al cinema")<figcaption class="wp-caption-text" id="caption-attachment-5446">“I am Bolt” al cinema dal 28 novembre 2016</figcaption></figure>

Il vincitore della medaglia d’oro in tre Olimpiadi consecutive (Pechino 2008, Londra 2012 e Rio 2016) segnerà il proprio debutto sul grande schermo presenziando alla premiere mondiale del film, in programma lunedì 28 Novembre in Leicester Square a Londra, con la diretta simultanea del red carpet nei cinema di tutto il mondo.  
Girato durante il Campionato Mondiale di Atletica di Pechino, le Olimpiadi di Rio, le Olimpiadi di Londra, in Germania e in Giamaica, I AM BOLT è prodotto da Fulwell 73, i creatori degli acclamati documentari Class of ‘92 e In the Hands of the Gods, in associazione con Doyen Global. Co-diretto da Gabe Turner e Ben Turner, I AM BOLT è prodotto da Leo Pearlman, dai produttori esecutivi Simon Oliveira, Matthew Kay, Ricky Simms, Nugent Walker e distribuito internazionalmente da Universal Pictures Home Entertainment Content Group.