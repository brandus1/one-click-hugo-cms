---
id: 3572
title: Atolli e avventura nel Pacifico di Viaggi del Mappamondo
author: Redazione
type: "post"
guid: http://progressonline.it/2011/04/19/atolli-e-avventura-nel-pacifico-di-viaggi-del-mappamondo/
url: "/?p=3572"
post_views_count:
- '0'
- '0'
categories: "['VIAGGI']"
---

Terre di leggenda e di avventura per il Pacifico di Viaggi del Mappamondo, racchiuso nei due cataloghi “Fantastica Polinesia”, dove trovano spazio anche le Isole Cook, e “Fantastica Australia”, completato da Fiji e Nuova Zelanda.

Nei paradisiaci atolli delle Isole della Società e Tuamotu Viaggi del Mappamondo propone soggiorni che spaziano dai resort internazionali alle più raccolte pensioni a gestione familiare, per conciliare budget contenuti e contatto con la realtà locale.  
 “Dopo il lancio del monografico nel 2008 abbiamo registrato una crescita costante della programmazione con risultati che riteniamo soddisfacenti – commenta Daniele Fornari, Product Manager Viaggi del Mappamondo – Nel corso del tempo abbiamo continuato a perfezionare il prodotto proponendo combinazioni alternative, ad esempio con la Thailandia o giri del mondo via Bangkok, e cercando di garantire un’offerta adatta ad ogni target. A partire dalla programmazione estiva abbiamo inoltre pensato ad un plus esclusivo: lo “Speciale Mappamondo” che prevede per tutti i nostri clienti “mezza giornata gratuita di escursione a Bora Bora o Moorea”.

Il catalogo Fantastica Polinesia include inoltre la scoperta itinerante delle meravigliose lagune che nel tempo hanno affascinato personalità come Robert Louis Stevenson o Paul Gauguin: le crociere “Archipels” si snodano infatti tra le isole della Società e le Tuamotu toccando Raiatea, Taha’a, Huahine, Rangiroa, Tikehau e Bora Bora con itinerari in pensione completa.

Meta per eccellenza di viaggi di nozze indimenticabili, la destinazione è anche protagonista del tour di 17 giorni “Tutto Polinesia” e di combinati tra i quali “Stati Uniti &amp;Polinesia”, tutti con quote ad hoc per lune di miele. Resort esclusivi dell’hotellerie internazionale sono racchiusi nell’esclusiva offerta web only Mappamondo Unique Escapes (www.mappamondoescapes.travel).

Torna in versione estiva il Paese Down Under, con un ampio mosaico di proposte tra viaggi itineranti e soggiorni grazie allo stretto rapporto di Viaggi del Mappamondo con le migliori organizzazioni locali. Dai 4 tour “Tutto Australia” alle crociere, passando per itinerari self drive fino ai combinati con le Isole Fiji, il catalogo “Fantastica Australia” racchiude anche il suggestivo tour di 18 giorni “Nuova Zelanda e Isole Fiji” e il Giro del Mondo di 21 giorni tra Hong Kong, Sidney, Auckland, Bora Bora, Tikehau e Los Angeles.  
Per un itinerario da veri viaggiatori alla scoperta profonda della Nuova Zelanda più autentica, la scelta non può che ricadere sul tour di 9 giorni della linea Mappamondo Unique Trails (www.mappamondotrails.travel) con esperienze emozionanti tra le quali il trekking nella foresta di Waipoua o il pernottamento in una fattoria kiwi.