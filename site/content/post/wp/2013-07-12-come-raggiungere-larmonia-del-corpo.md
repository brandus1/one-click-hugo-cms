---
id: 4250
title: Come raggiungere l&#039;armonia del corpo
author: Redazione
type: "post"
guid: http://progressonline.it/2013/07/12/come-raggiungere-larmonia-del-corpo/
url: "/?p=4250"
post_views_count:
- '13'
- '13'
categories: "['ATTUALITÀ']"
---

**Personale qualificato, tecnologie moderne e d’avanguardia,** trattamenti personalizzati e una attenta customer care, sono gli aspetti fondamentali che distinguono l’attività del centro: specializzatosi soprattutto nella definizione di programmi per dimagrimento e raggiungimento dell’ideale tono muscolare. Attraverso una grande esperienza nell’ambito della nutrizione, il centro offre la possibilità di seguire diete studiate per ottenere efficaci risultati per la perdita controllata del peso in eccesso, corsi di ballo mirati al miglioramento della propria forma e molti altri servizi legati alla cura della propria immagine: da ritempranti sedute di massaggi alla manicure. Abbiamo quindi intervistato la titolare del centro DIVA, Janse Bispo, campionessa brasiliana di fitness, in Italia dal 2006, che ha fatto della salute psicofisica e della cura del corpo attività imprenditoriale dinamica e vincente.

**Janse, anzitutto quando hai pensato di cambiare ambito e passare dal fitness all’estetica?**

Non direi che ho cambiato settore, se ci pensi bene l’attività fisica migliora il corpo non soltanto dal punto di vista delle sue prestazioni, ma anche esteticamente: chi pratica regolarmente attività fisica non soltanto gode di una salute migliore, ma spesso anche di una forma fisica più scattante e piacevole. Il passo è stato breve, inizialmente avrei voluto aprire una palestra, ma in seguito ho scelto il centro estetico perché mi consentiva di offrire un numero maggiore di servizi che non fossero legati solo al " mantenersi in forma", ma anche alla cura della propria immagine sotto tutti i punti di vista. Sotto questo aspetto il centro estetico offre la possibilità di sperimentare anche diverse terapie, massaggi e trattamenti. Quindi il punto di partenza è sempre quello di avere un corpo in ottima forma e in salute.

**Come hai iniziato?**

Nel 2006 ero a Bologna per una competizione, e durante quella gara ho avuto l’occasione di approfondire alcune conoscenze e di pensare seriamente all’idea di aprire un’attività legata al mondo del fitness. Tuttavia in quel periodo avevo anche altre priorità: legate soprattutto al rendere stabile la mia permanenza in Italia. Ho iniziato lavorando come personal trainer, ma poter aprire una palestra tutta mia avrebbe richiesto molto tempo e risorse. Aprire il centro estetico è stata una seconda scelta rispetto a quella iniziale, ma è stato più semplice e meno dispendioso. Inoltre il centro estetico unisce le attività legate al benessere del corpo in maniera più ampia.

**Il centro Diva è oggi una realtà, ma quali sono nello specifico i servizi che offrite a vostri clienti?**

Come dicevo, sono molto diversi tra loro: si può scegliere di tagliarsi i capelli, fare la manicure o dei massaggi rassodanti, ma tra i nostri servizi sono previsti appositi programmi per il dimagrimento che comprendono diete specifiche e terapie d’avanguardia per tonificare la pelle durante e dopo la perdita di peso, come la criolipolisi, la pedana vibrante oppure la dermosuzione, i bendaggi o ancora la termolipolisi. Ma prendersi cura di se stessi significa anche divertirsi e quindi teniamo dei corsi di zumba axe, una danza brasiliana molto coreografica che è l’ideale per far lavorare in armonia tutti i gruppi muscolari, anche quelli che in palestra tendono ad essere messi in secondo piano o trascurati del tutto.

**Mi dicevi che siete specializzati soprattutto nel dimagrimento puoi dirmi qualcosa di più?**

Il controllo del peso è problema che affligge molte persone via dello stile di vita sedentario che conduciamo, inoltre, per la mia esperienza, se a questo fattore aggiungiamo una alimentazione sbagliata e ipercalorica purtroppo il fisico ne risente: i problemi causati dall’obesità sono purtroppo ben noti. Per questa ragione ci siamo concentrati maggiormente su questo aspetto e molte delle nostre attività convergono in questo senso: dallo zumba axe, ad un programma di alimentazione bilanciato sino ai massaggi, consente di avere degli ottimi risultati e di poter migliorare il proprio aspetto potendo osservare i risultati dopo, relativamente, breve tempo. Inoltre ho lavorato 10 anni al fianco di una nutrizionista e in questo periodo ho potuto osservare come l’alimentazione giochi un ruolo fondamentale: molte persone che soffrono di obesità purtroppo ignorano alcune informazioni sul funzionamento del metabolismo e di come i cibi che ingeriamo vengano smaltiti. Nel nostro centro li aiutiamo in questo senso dando loro i mezzi per poter raggiungere una forma fisica armoniosa che li metta a proprio agio con gli altri.

<div> </div><div> </div>