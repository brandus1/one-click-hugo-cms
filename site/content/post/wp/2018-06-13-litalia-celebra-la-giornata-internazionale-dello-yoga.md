---
id: 8903
title: "L\u2019Italia celebra la Giornata Internazionale dello Yoga"
author: Redazione
type: "post"
guid: http://progressonline.it/?p=8903
url: "/?p=8903"
colormag_page_layout:
- default_layout
categories: "['ATTUALITÀ']"
tags: "['giornata dello yoga', 'giornata mondiale yoga', 'India', 'settimana yoga', 'yoga', 'yoga India', 'yoga italia', 'yoga roma']"
---

![](https://progressonline.it/wp-content/uploads/2018/06/35086662_10155307670051949_1982204226889056256_n-300x300.jpg)**L’Ambasciata dell’India a Roma**, in collaborazione con numerosi istituti e scuole di yoga, sta organizzando “*La Settimana dello Yoga*”, una serie di eventi per celebrare la **Quarta Giornata Internazionale dello Yoga**. Ogni anno, in tutto il mondo, il 21 giugno è celebrato come la Giornata Internazionale dello Yoga (IDY). L’11 dicembre 2014, i 193 membri dell’Assemblea Generale delle Nazioni Unite hanno approvato la proposta, con un consenso record di 177 paesi divenuti co-promotori della risoluzione, inclusa l’Italia, dichiarando così il **21 Giugno**, giorno del Solstizio d’Estate, Giornata Internazionale dello Yoga. Da quel momento, l’IDY è stata celebrata annualmente dagli Stati membri delle Nazioni Unite con grande entusiasmo. ![](https://progressonline.it/wp-content/uploads/2018/06/35072657_10155307670111949_7926834586875592704_n-300x300.jpg)

L’Ambasciata dell’India a Roma celebra la Giornata Internazionale dello Yoga ogni anno dal 2015, con il sostegno e la partecipazione delle varie organizzazioni Yoga presenti in Italia. Come in India e nel resto del mondo, dove milioni di persone hanno partecipato con entusiasmo alle celebrazioni. Quest’anno, la Giornata Internazionale dello Yoga verrà celebrata il 21 giugno nel cuore della città – il **Campidoglio**. Appassionati di yoga si riuniranno alle 18:30 in Piazza del Campidoglio per partecipare ad una speciale sessione di yoga basata sul Common Yoga Protocol, con posture semplici e facili guidate da insegnanti qualificati.  
Il Common Yoga Protocol è disegnato in maniera tale che i partecipanti non necessitano di una conoscenza pregressa dello Yoga.

L’Ambasciata continuerà ad ospitare lezioni di yoga, conferenze e seminari durante l’anno per tutti gli appassionati di yoga.

[www.indianembassyrome.in](https://www.indianembassyrome.in/)