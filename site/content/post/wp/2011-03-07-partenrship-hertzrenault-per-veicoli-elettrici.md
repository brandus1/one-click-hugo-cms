---
id: 3878
title: Partenrship Hertz&#045;Renault per veicoli elettrici
author: Redazione
type: "post"
guid: http://progressonline.it/2010/05/23/partenrship-hertzrenault-per-veicoli-elettrici/
url: "/?p=3878"
post_views_count:
- '13'
- '13'
categories: "['AUTO']"
---

Hertz Corporation ha sottoscritto con Renault una lettera d’intenti, tesa ad arricchire la sua proposta di noleggio a breve termine e il club di car sharing «Connect by Hertz» con la nuova gamma di veicoli elettrici Renault, in tutta l’Europa. Hertz diventerà, così, uno dei primi noleggiatori a proporre in noleggio Renault Twizy, ma anche ZOE, Fluence Z.E. e Kangoo Z.E.

Sottoscrivendo questa partnership sui veicoli elettrici, in occasione del Salone dell’Auto di Ginevra, Hertz conferma la sua volontà di proporre ai clienti soluzioni di mobilità a emissioni zero\*. Nei prossimi due anni, Hertz prevede di aggiungere 500 veicoli della gamma Renault Z.E. alla sua flotta europea: questa partnership rientra nella parte europea del programma mondiale di Hertz per il veicolo elettrico, Hertz Global Electric Vehicle, lanciato in dicembre 2010, e destinato a proporre un’ampia scelta di veicoli elettrici a zero emissioni\* al grande pubblico.

Secondo Mark Frissora, Presidente e CEO di Hertz Corporation: «Hertz si è impegnata ad implementare il suo programma, Hertz Global Electric Vehicle, nel mondo intero. La partnership con Renault costituirà una componente essenziale del nostro progetto europeo. Renault ha messo a punto una vera e propria gamma di veicoli elettrici, che dimostra che il design, lo stile e la flessibilità sono compatibili con il principio di emissioni zero\*. Siamo lieti di poter fornire ai clienti di Hertz e ai membri di “Connect by Hertz” l’occasione di guidare questi veicoli, a partire dall’inizio del 2012 ».

Fluence Z.E. è un modello familiare, che dimostra che le dimensioni, il comfort e l’aspetto pratico possono andare di pari passo con la protezione dell’ambiente, mentre Kangoo Z.E. è un veicolo commerciale elettrico ideale per le flotte e i professionisti.   
Twizy è un piccolo veicolo pratico e agile, ideale da guidare in città. Con il design elegante e i due posti in tandem, associa la tecnologia di uno scooter a quella di un’auto.   
ZOE, modello al 100% elettrico, spazioso come un veicolo del segmento B, è progettata per clienti attivi che vivono in città, ma è anche a suo agio su strada.

Primo noleggiatore mondiale di automobili negli aeroporti, Hertz occupa una posizione ideale per permettere a molteplici categorie di clienti – automobilisti che vivono in città, studenti, viaggiatori e aziende – di scoprire i veicoli al 100% elettrici o ibridi ricaricabili. Nell’ambito di tale strategia, Hertz stipula partnership con costruttori, fornitori di stazioni di ricarica, amministrazioni, ONG, aziende e altri stakeholder.

I veicoli elettrici di Renault completeranno la Green Collection di Hertz. Tutti i veicoli della Green Collection Hertz in Europa possono essere prenotati per marca e per modello, e propongono emissioni di CO2 inferiori a 140g/km: una qualità che li rende più rispettosi dell’ambiente dalla maggior parte degli altri veicoli. Inoltre, i modelli di questa Collection sono più economici, con un consumo di 45-65 mpg (miglia per gallone, pari ad un valore compreso tra 3,62 l e 5,23 l per 100 km), in funzione delle dimensioni del veicolo. I clienti potranno apprezzare maggiormente la propria trasferta, consapevoli di viaggiare in modo più ecologico.