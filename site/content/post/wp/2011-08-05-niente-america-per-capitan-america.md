---
id: 2820
title: Niente America per Capitan America
author: Redazione
type: "post"
guid: http://progressonline.it/2011/08/05/niente-america-per-capitan-america/
url: "/?p=2820"
post_views_count:
- '13'
- '13'
categories: "['CULTURA E SPETTACOLO']"
---

**Capitan America è costretto a rinnegare la sua nazionalità** a “stelle e strisce”. Almeno, è così che la Paramount pensa di aumentare gli incassi al botteghino del suo nuovo film che racconta le avventure del supereroe della Marvel. Cancellandone cioè l’identità statunitense nei Paesi in cui l’America è mal digerita.

**La conferma arriva dal Guardian.** Ovviamente ci si limita a giocare col solo titolo ma il segnale non è passato inosservato. Così in Russia, Corea del Sud e Ucraina il film “Captain America: the first avenger”, si trasformerà semplicemente in “Il primo vendicatore”.

**Per un supereroe che, più di ogni altro**, incarna la lotta per un’idea liberale della vita può sembrare così, come minimo, un affronto dover nascondere il proprio nome per non turbare il comune sentire e, in questo caso, vedere di chi frequenta le sale cinematografiche.

**Eppure, Capitan America in Russia**, **Corea del Sud e Ucraina**, dovrà fare di necessità virtù ed uscire, quasi in incognito come sottolinea l’Associated Press, con il suo film celebrativo.

di **Davide Leggio**