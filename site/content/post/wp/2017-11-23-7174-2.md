---
id: 7174
title: Black e Cyber, le T-Roc by GIC disponibili su Amazon.it
author: Redazione
type: "post"
guid: http://progressonline.it/?p=7174
url: "/?p=7174"
colormag_page_layout:
- default_layout
categories: "['AUTO', 'SLIDE']"
tags: "['auto', 'auto black friday', 'auto Volkswagen', 'Cyber', 'Garage Italia', 'T Roc Black', 'Volkswagen']"
---

![](https://progressonline.it/wp-content/uploads/2017/11/media-T-Roc-Cyber_k62329OKC-300x225.jpg)Il Black Friday ed il Cyber Monday, eventi attesissimi dai consumatori per le forti scontistiche, si arricchiscono di due prodotti esclusivi. Si tratta di due auto, realizzate in collaborazione tra Volkswagen e Garage Italia, il nuovo locale milanese aperto da Carlo Cracco e Lapo Elkann. Stiamo parlando di vetture realizzate solamente in 50 esemplari e che saranno disponibili su Amazon in occasione delle due giornate dedicate allo shopping: la la **T-Roc Black** sarà disponibile dal giorno del Black Friday mentre la **Cyber** da quello del Cyber Monday.

Due auto che puntano particolarmente sulla loro variante cromatica, che **gioca sul contrasto tra opaco e lucido che ritorna in numerosi dettagli sia interni che esterni**. La verniciatura metallizzata della carrozzeria, in Nero Perla per la T-Roc Black e Indium Grey per la Cyber, si contrappone a quella opaca del tetto.  
Automobili che conosceranno il loro personale battesimo su Amazon questo venerdì ed il prossimo lunedì, che sono state introdotte così ![](https://progressonline.it/wp-content/uploads/2017/11/lapo-300x169.jpg)da **Lapo Elkann, Chairman e Direttore Creativo di Garage Italia Customs**: “*“L’innovazione è nel DNA di Garage Italia Customs. Dalla sua fondazione abbiamo offerto ai nostri clienti soluzioni all’avanguardia, fuori dagli schemi tradizionali, contaminando il mondo automotive con materiali e processi tradizionalmente appartenenti ad altri settori. Siamo molto orgogliosi di aver lavorato con Volkswagen a questo progetto, che anticipa il futuro e che mette al centro dell’attenzione le piattaforme digitali che stanno cambiando anche il nostro modo di fare acquisti”.*

Le T-Roc Black e Cyber saranno disponibili su Amazon al seguente indirizzo https://www.amazon.it/adlp/volkswagen\_t-roc. Dopo aver acquistato il voucher sulla piattaforma online si potranno seguire i successivi passaggi nelle concessionarie Volkswagen.