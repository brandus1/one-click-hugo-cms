---
id: 3425
title: Hotel Emmy, un incanto per tutte le stagioni
author: Redazione
type: "post"
guid: http://progressonline.it/2009/10/06/hotel-emmy-un-incanto-per-tutte-le-stagioni/
url: "/?p=3425"
post_views_count:
- '6'
- '6'
categories: "['VIAGGI']"
tags: "['benessere', 'enogastronomia', 'vacanze', 'wellness']"
---

L’altopiano dello Sciliar offre possibilità per ogni genere di escursione e svago; il laghetto di Fiè diffonde armonia grazie alle energie dell’acqua, della natura e dei monti; Castelrotto incuriosisce con le sue leggende. Poco distante, la Val Gardena consente di immergersi nell’incanto delle Dolomiti e della tradizione tirolese con Ortisei e Selva di Val Gardena, due piccole perle tutte da scoprire. Per lo shopping la città di Bolzano è la meta ideale, con i caratteristici portici ed il centro storico. Nella Valle di Fassa si trovano le Terme di Dolomia le cui acque sono conosciute ed utilizzate già dalla fine del XVI secolo.

Nel cuore di questo paradiso naturale si insedia l’Hotel Emmy, tra i più eleganti e confortevoli centri alberghieri dell’Alto Adige. Situato in una posizione panoramica, è un vero e proprio luogo di benessere nelle vicinanze del parco naturale dello Sciliar e dell’Alpe di Siusi. Riposo e relax, salute e benessere, fitness e beauty, uniti a sport, divertimento ed escursioni. Questo 4 stelle frequentato da una clientela internazionale è in grado di soddisfare qualsiasi tipo di vacanza all’insegna del benessere e del relax. Con ben 25 lussuose suite, oltre alle accoglienti camere doppie dal design moderno ed accogliente, è dotato di tutti i comfort e di un centro benessere all’avanguardia. Tutte le camere dispongono di un balcone con vista panoramica e sono dotate di telefono, TV-sat, cassaforte, frigo bar, e collegamento ad Internet. Gli ospiti dell’Hotel hanno inoltre a disposizione garage gratuito, piscina coperta, sauna finlandese, bagno turco agli aromi, idromassaggio, palestra Powercise e Technogym con istruttore, noleggio mountain-bike. D’estate, infine, le escursioni guidate consentono di scoprire i posti più belli nei dintorni.

**L’estasi dei sensi, immersi nella natura**  
Uno sguardo più attento merita certamente l’offerta wellness dell’hotel: articolata nell’area Beauty, palestra, piscina e idromassaggio, è in grado di deliziare tutti i clienti. Una vasta scelta personalizzata di programmi all’avanguardia dedicati alla salute, al benessere e alla cura del corpo: la famosa ossigenoterapia progressiva e pluristadio, cura idropinica con acqua addizionata con ossigeno, blood test intelligente per combattere l’obesità scoprendo l’intolleranza a 181 alimenti, terapia di rilassamento Relaxman, reparto bellezza, reparto massaggi (classici, ayurvedici, riflessogeni, La Stone, Shiatsu, Lomi Lomi, linfodrenaggi). L’hotel offre ai suoi ospiti una straordinaria combinazione di differenti trattamenti, eseguiti da personale qualificato sotto la direzione del medico del centro. La piscina coperta e i diversi tipi di sauna vanno a completare l’offerta. Non vi basta? Allora provate una vera chicca: l’idromassaggio all’aperto con vista panoramica sulle montagne dell’Alto Adige. Non c’è niente di più rilassante: immersi nell’acqua, il romantico panorama incanterà i vostri sensi.

**Una cucina leggera e raffinata**  
Un caffè al volo, una fetta di golosa torta fatta in casa, un aperitivo prima di cena, un cocktail o una cena a base di piatti tipici. Anche l’offerta gastronomica mantiene le sue promesse. Raffinata e molto curata, la cucina è uno dei punti di forza dell’Hotel. Il ristorante offre piatti di alta cucina, sia internazionale che tipica, in un raffinato e romantico ambiente con la terrazza panoramica con vista su Fiè allo Sciliar: come un dipinto, il panorama vi lascerà senza fiato. Le cene di gala ed il menù a 6 portate con 3 varianti sono la delizia del palato. Il pianobar farà la sua parte nell’allietare le vostre serate. Da non perdere le grigliate all’aperto e le frequenti serate a tema. Festeggiate i vostri anniversari ed alla partenza portate con voi i prelibati cioccolatini Emmy, il caratteristico Strudel di mele o le speciali torte. E per le cene romantiche…scoprite gli angoli più intimi come "l’angolo Pertini".

**Ivano Basile**

<span style="font-size: small; ">Hotel Emmy</span>

<span style="font-size: small; ">Via Putzes, 5  
I-39050 Fiè allo Sciliar  
Dolomiti / Dolomiten  
Alto Adige Südtirol  
Italia </span>[<span style="font-size: small; ">-</span>](https://www.hotel-emmy.com/generator/data/sitemap.html)<span style="font-size: small; "> Italien  
Tel. <span class="skype_tb_injection"><span class="skype_tb_injectionIn"><span class="skype_tb_innerText">+39 0471 725006</span></span></span>   
Fax. +39 0471 725484</span>

<font face="Times New Roman, serif"><font size="3">[www.hotel-emmy.com](https://www.hotel-emmy.com) </font></font>