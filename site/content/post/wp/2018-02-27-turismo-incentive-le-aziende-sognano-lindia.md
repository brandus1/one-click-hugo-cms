---
id: 8037
title: "Turismo Incentive: le aziende sognano l\u2019India"
author: Redazione
type: "post"
guid: http://progressonline.it/?p=8037
url: "/?p=8037"
colormag_page_layout:
- default_layout
categories: "['VIAGGI']"
tags: "['destinazioni India', 'India', 'migliori destinazioni India', 'turismo India', 'Viaggi India']"
---

![](https://progressonline.it/wp-content/uploads/2018/02/GettyImages-110051777-59e51b29b501e8001177368c-300x200.jpg)Il mondo del lavoro e degli affari è sempre in movimento: le aziende non possono mai smettere di interrogarsi, sia su come individuare nuove prospettive di business, sia su come realizzare possibilità di innovazione della propria struttura e dei propri sistemi.

Ovviamente, ogni brand deve preoccuparsi anche di soddisfare le esigenze di benessere e di relax dei propri dipendenti, favorendone allo stesso tempo la coesione e la produttività: in relazione a questa necessità, negli ultimi anni, **una destinazione sta emergendo con decisione nel panorama del turismo incentive, l’India**.

Il settore degli eventi e dei viaggi aziendali ha puntato i riflettori sul territorio indiano.

Gli stati del **Rajasthan** e del **Kerala**, il primo grazie al tour dei sontuosi palazzi dei Maharaja, il secondo per la possibilità di scoprire i benefici della medicina ayurveda in resort di lusso, restano al vertice nelle preferenze di itinerario sia da parte dei privati che da parte delle aziende, ma, negli ultimi tempi, si nota un sensibile **aumento dell’interesse**, con relative proposte di accoglienza, **per itinerari meno conosciuti ma ugualmente intriganti**, come quelli alla scoperta del nord-est dell’India, in un percorso indimenticabile tra le vette più alte del mondo e i gruppi tribali di cultura himalayana, e per itinerari legati al turismo responsabile, che contano su una varietà di scelta incredibile, grazie ai 90 parchi naturali presenti nel Paese.![](https://progressonline.it/wp-content/uploads/2018/02/7a7d78a3ac-300x179.jpg)

Se quindi il lavoro di ogni giorno ci porta a fare i conti non solo con la fatica, ma anche con le cattive abitudini derivanti dall’utilizzo ininterrotto di pc, tablet e smartphone, **il digital detox in India può essere una soluzione ottima per liberarsi dalla trappola della modernità**. Come sulla spiaggia di Mararikulam, nei pressi di Cochin, dove sorgono resort esclusivi e attrezzati in grado di offrire ai viaggiatori un ventaglio di servizi che vanno dalle escursioni alle attività di svago, dalle gite tra le risaie agli spettacoli folklorici e alla pesca notturna, dalle passeggiate in bicicletta al tiro con l’arco, perfetti per il team building. Un’esperienza di gruppo da provare assolutamente sempre per consolidare la compattezza di un team di colleghi è quella del **Maharajas’ Express, il primo treno di lusso indiano ad attraversare i confini di Stato**, in un binomio perfetto tra l’eleganza della tradizione e il comfort garantito dalla più moderna tecnologia. L’itinerario dura otto giorni con partenza da Delhi e conduce i passeggeri tra incantevoli località: Agra e il suo famoso Taj Mahal, Ranthambore, la rosa Jaipur, Bikaner, Jodhpur, la città dei laghi Udaipur, Balasinor e Mumbai.