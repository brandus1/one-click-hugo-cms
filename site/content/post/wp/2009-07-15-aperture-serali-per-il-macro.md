---
id: 2981
title: Aperture serali per il Macro
author: Redazione
type: "post"
guid: http://progressonline.it/2009/07/15/aperture-serali-per-il-macro/
url: "/?p=2981"
post_views_count:
- '15'
- '15'
categories: "['CULTURA E SPETTACOLO']"
---

<font face="Tahoma, sans-serif"><font size="2">Uno strumento per far conoscere il museo ai visitatori, anche grazie a piantine delle sedi e indicazioni per raggiungerle, invitandoli a scoprire la vivacità di questo polo della contemporaneità della città di Roma, ora presente anche su Facebook. Per il periodo estivo sono previste aperture straordinarie serali, dalle 20.30 alle 23.00, con possibilità per il pubblico di visitare il nuovo allestimento della collezione permanente e di fruire di speciali proiezioni di video di artisti della collezione della mediateca del museo.</font></font>

<font face="Tahoma, sans-serif"><font size="2">Il nuovo allestimento della collezione permanente verrà presentato proprio il 15 luglio e resterà visibile per tutta l’estate nelle sale del museo di via Reggio Emilia. Il pubblico conoscerà ufficialmente i nuovi arrivi che stanno arricchendo in qualità di comodati e donazioni il patrimonio del museo, tra cui Il mio 4° omaggio (a Franz Marc) di Massimo Bartolini, Foster, You’re Dead di Rirkrit Tiravanija, Barcelona (Omaggio a Germano Lombardi) e Sonnenberg (Montagna) di Gastone Novelli, Superficie e Segni n. 2 di Bice Lazzari. Si aggiunge inoltre, come nuovo prestigioso partner del museo, UniCredit con comodati di artisti contemporanei quali Stefano Arienti, Armin Linke, Adrian Paci, Ottonella Mocellin e Nicola Pellegrini. </font></font>

<font face="Tahoma, sans-serif"><font size="2">L’inizio di una relazione fondamentale tra il museo e un partner internazionale di primo livello. Importanti donazioni di stampe fotografiche originali raffiguranti i maggiori artisti della contemporaneità accresceranno lo spettro di opere presenti in collezione:dalle fotografie di Sergio Pucci (con immagini dell’artista Ettore Colla), a quelle dell’Agenzia BiancoNero (Alberto Giacometti, Pino Pascali, Robert Rauschenberg), fino a quelle di Enrico Cattaneo (Andy Warhol, Gilbert &amp; George, Joseph Beuys). Non solo fotografia come documentazione, ma anche come opera, con i nuovi arrivi rappresentati dai lavori di Gina Pane, Urs Lüthi, Dan Graham.</font></font>

<font face="Tahoma, sans-serif"><font size="2">Nella hall del museo, ad accogliere i visitatori, la scultura Autoritratto di Alighiero Boetti, un ironico e affascinante benvenuto al pubblico, visibile fino alla fine del mese di ottobre.</font></font>

<font face="Tahoma, sans-serif"><font size="2">Macro progetti speciali: il 15 luglio verranno poi presentati i primi progetti artistici realizzati espressamente per gli spazi mai finora utilizzati dell’edificio del Macro, d’ora in poi aperti agli interventi più variegati e innovativi degli artisti contemporanei. Il duo di artisti Cuoghi e Corsello presenterà una favolosa installazione di neon per il gigantesco spazio verticale visibile solo dagli ascensori del museo e Francesco Simeti installerà la sua doppia opera sulle due pareti curve che coprono le scale di accesso ai piani espositivi.</font></font>

<font face="Tahoma, sans-serif"><font size="2">**Nicola Bellodi**</font></font>

**MACRO - [www.macro.roma.museum](https://www.macro.roma.museum)**