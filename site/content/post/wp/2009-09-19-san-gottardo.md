---
id: 3363
title: San Gottardo
author: Redazione
type: "post"
guid: http://progressonline.it/2009/09/19/san-gottardo/
url: "/?p=3363"
post_views_count:
- '12'
- '12'
categories: "['VIAGGI']"
tags: "['benessere', 'natura']"
---

<font face="Tahoma, sans-serif"><font size="2">Avara, rocciosa ma comunque dolce e amorevole. E’ la valle ai piedi del Passo del Gottardo, una regione storica fra le valli più imponenti della Svizzera. Un susseguirsi di contrasti emozionanti ed avvincenti che offrono ai visitatori, grazie alla posizione al centro delle Alpi Svizzere, una grande varietà di attrazioni sportive, escursionistiche e di distensione. Non solo d’inverno ma anche d’estate.</font></font>

<font face="Tahoma, sans-serif"><font size="2">Il passo del Gottardo è una zona di transito ricca di storia e segno d’identità Svizzera. Un punto di snodo in cui siti del patrimonio mondiale dell’Unesco sono collegati tramite ferrovie spettacolari e folcloristiche come, ad esempio, il GlacierExpress, il nostalgico treno a vapore del Furka e la Matterhorn-Gotthard-Bahn. Ad ovest, invece, si trova il grande ghiacciaio dell’Aletsch, mentre a sud sono situati i tre castelli di Bellinzona.</font></font>

<font face="Tahoma, sans-serif"><font size="2">Punto d’incontro delle quattro regioni linguistiche e culturali della Svizzera, il territorio intorno al massiccio del San Gottardo include la Surselva (Grigioni) ad est, gran parte del canton Uri al nord, il Goms e l’Aletsch (Vallese) ad ovest e la regione Tre Valli (Ticino) a sud. Otto passi alpini capaci di soddisfare le esigenze dei turisti più esigenti. </font></font>

<font face="Tahoma, sans-serif"><font size="2">La regione San Gottardo non è solo luogo di importanti strutture viarie, quali la galleria più lunga del mondo, ma anche delle sorgenti di grandi fiumi come la Reuss, il Reno, il Ticino ed il Rodano. D’estate, poi, i laghetti alpini, sparsi per tutta la zona San Gottardo, sono raggiungibili a piedi o in bici attraverso numerosi sentieri lunghi, in totale, quasi 5.000 chilometri. </font></font>

<font face="Tahoma, sans-serif"><font size="2">In alternativa è possibile scegliere una delle diverse funivie. Nel canton Uri ve ne sono addirittura trentanove, tra le quali alcune costruite in legno che portano il turista viaggiatore indietro nel tempo che fu. Un primato curioso appartiene alla tratta della funicolare del Ritom che, con 87.8% di pendenza, è una delle più ripide al mondo. </font></font>

<font face="Tahoma, sans-serif"><font size="2">Le Alpi sono da tempo una destinazione importante per chi pratica sport, con oltre 600 chilometri di piste da sci e quasi 300 chilometri di sci di fondo. Appassionati di tutte le attività invernali praticano la loro disciplina, trovando, grazie a quattro vallate, ognuna con le proprie caratteristiche, sempre un luogo soleggiato, ben innevato ed ideale per i loro desideri. </font></font>

<font face="Tahoma, sans-serif"><font size="2">Per gli amanti del trekking, oltre 300 chilometri di sentieri per racchette da neve e per passeggiate invernali danno l’opportunità di scoprire un paesaggio alpino intatto ed incantevole.</font></font>

<font face="Tahoma, sans-serif"><font size="2">E dopo una giornata di sport, durante tutto l’anno, è possibile ritemprare il corpo e la mente presso il centro Wellness “ Bogn Sedrun”. Un’oasi di benessere situata alla sorgente del Reno nel canton Grigioni, dove il fiume continua la sua strada tra gola del Reno, “Ruinaulta”, uno dei paesaggi più spettacolari e variegati delle Alpi.</font></font>

<font face="Tahoma, sans-serif"><font size="2">Un’altra zona di importanza nazionale, grazie alla sua bellezza e le sue caratteristiche geologiche e naturalistiche, è la Greina, situata nel nord del cantone Ticino.</font></font>

<font face="Tahoma, sans-serif"><font size="2">Arrivare nella regione San Gottardo è molto semplice. Da Milano, infatti, sono disponibili collegamenti ferroviari e stradali diretti. Collegamenti regolari che garantiscono una fluida viabilità senza alterare l’aspetto della natura che mantiene intatto il proprio splendore. In alcune regioni, come l’Aletsch, Riederalp, Bettmeralp, Fiescheralp, ad esempio, il piano alpino deve restare libero di automobili, le quali devono essere posteggiate a valle. </font></font>

<font face="Tahoma, sans-serif"><font size="2">**Walter Astori**</font></font>

**<font size="2">[www.svizzera.it](https://www.svizzera.it/) </font>**