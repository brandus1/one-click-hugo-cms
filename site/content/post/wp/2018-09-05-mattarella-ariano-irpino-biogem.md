---
id: 9522
title: Il Presidente della Repubblica Mattarella inaugura ad Ariano Irpino il convegno
  &#8216;Le 2ue culture&#8217;
author: Redazione
type: "post"
guid: http://progressonline.it/?p=9522
url: "/?p=9522"
colormag_page_layout:
- default_layout
categories: "['CULTURA E SPETTACOLO', 'Uncategorized']"
tags: "['ariano irpino', 'biogem', 'Fondazione terzo Pilastro', 'Mattarella', 'medicina']"
---

![](https://progressonline.it/wp-content/uploads/2018/09/mattarella.jpg)Il Presidente della Repubblica **Sergio Mattarella** inaugura oggi, presso la sede della Fondazione Biogem di Ariano Irpino, che ne è la promotrice, la decima edizione del meeting **“Le 2ue culture**” – dal titolo “Cosmologia. L’uomo eterno Ulisse nell’infinità dei mondi” – alla presenza del Prof. Ortensio Zecchino, Presidente della Biogem, del Prof. Avv. Emmanuele F. M. Emanuele, Presidente della Fondazione Roma e della Fondazione Terzo Pilastro – Internazionale, nonché dei più autorevoli rappresentanti del mondo umanistico e scientifico a livello mondiale.

La Fondazione Biogem, di cui la Fondazione Terzo Pilastro – Internazionale presieduta dal Prof. Emanuele è main partner, si conferma in prima linea nel campo della ricerca scientifica in biologia e genetica molecolare.

L’Agenzia europea per i medicinali (EMA) ha dato via libera all’impiego di una **terapia innovativa nella cura della leucemia linfoblastica acuta** (ALL) e di alcuni linfomi refrattari ai trattamenti tradizionali. Si tratta della terapia cellulare CAR-T (chimeric antigen receptor T), basata sulla riprogrammazione genetica delle cellule immunocompetenti del malato, che così modificate sono in grado di riconoscere quelle cancerogene, legarsi attivamente ad esse e provocarne la distruzione.

![](https://progressonline.it/wp-content/uploads/2018/06/Il-Presidente-di-Fondazione-Roma-Emmanuele-Emanuele-300x222.jpg)

Si apre dunque una nuova pagina nel capitolo delle **terapie personalizzate** che spostano l’obiettivo della ricerca dalla malattia all’uomo.

La ricerca volta all’identificazione dei target molecolari per la terapia di precisione e personalizzata è precisamente la vocazione della Fondazione Biogem, che ha potenzialità umane e strutture (particolarmente attrezzate nella realizzazione della necessaria modellistica in vivo) per operare in tale direzione, e si sposa perfettamente con la sensibilità e l’impegno profusi da sempre dalla Fondazione Terzo Pilastro – Internazionale nelle tematiche afferenti la sanità e la ricerca scientifica ad essa applicata.

![](https://progressonline.it/wp-content/uploads/2018/09/Le-due-Culture-2018-219x300.png)