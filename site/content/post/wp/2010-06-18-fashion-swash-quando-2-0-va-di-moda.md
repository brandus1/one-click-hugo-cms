---
id: 2270
title: 'Fashion Swash: quando 2.0 va di moda'
author: Redazione
type: "post"
guid: http://progressonline.it/2010/06/18/fashion-swash-quando-2-0-va-di-moda/
url: "/?p=2270"
post_views_count:
- '10'
- '10'
categories: "['CULTURA E SPETTACOLO']"
---

A soli tre mesi dalla nascita il progetto ha raggiunto significativi traguardi in termini di contatti, coniando una nuova tipologia di interlocutore, lo Swasher, un fruitore moda che vuole essere attivo e partecipe nelle scelte delle maisons e che si sente libero di reinterpretare stili e modelli con la propria personalità.

Con quasi 5000 contatti tra fashion lovers, bloggers e addetti ai lavori Fashion Swash si sta posizionando come la prima community 2.0 italiana interamente dedicata alla moda che unisce b2b e b2c, coinvolgendo quindi da una parte le aziende e i professionisti moda e dall’altra fashion bloggers, fashion addicted e nuovi utenti della rete allo scopo di dare una continuità anche reale alle discussioni che vengono costruite on-line.

La community è stata ulteriormente valorizzata dalla recente partnership con Fashion Soul, il primo fashion-luxury network italiano sviluppatosi inizialmente su LinkedIn e frequentato da oltre 900 aderenti, account, manager, buyer, titolari, delle più prestigiose case di moda italiane ed estere.

All’interno delle community Fashion Swash presenti su Facebook e Twitter vengono quotidianamente pubblicate notizie relative agli eventi e seminari moda, alle scuole e agli istituti di formazione, alle curiosità della rete, alle fashion bloggers (con interviste inedite), a young designers, alle ultime tendenze ma viene anche data la possibilità di scambiare on-line abiti, accessori e scarpe in perfetto spirito eco-chic.

Sul gruppo LinkedIn sono stati creati invece degli spazi di discussione per addetti ai lavori interessati a sviluppare argomenti e tematiche relative alla moda 2.0 e ad entrare in contatto con i nuovi opinion leaders del web (come fashion bloggers e max connectors) ma verranno anche organizzati degli appuntamenti di networking e di approfondimento per concretizzare e sviluppare di persona, in contesti dedicati ed esclusivi, le relazioni iniziate on-line.

Per tutte le aziende moda che desiderano incontrare sul territorio la propria clientela acquisita e/o potenziale sono stati creati infine dei format innovativi per l’evento “Swash Night Party” e “Luxury Swash” , degli appuntamenti itineranti molto esclusivi e decisamente ibridi, durante i quali sono previsti momenti di swapping (scambio vestiti seminuovi) alternati a salotti di cultura sul tema della moda con i nuovi opinion leader del web 2.0, fashion bloggers e giornalisti allo scopo di incentivare il dialogo tra aziende e partecipanti, senza tralasciare momenti di défilé e proiezioni di sfilate.