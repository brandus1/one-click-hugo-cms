---
id: 2421
title: Break Dance in teatro
author: Redazione
type: "post"
guid: http://progressonline.it/2009/03/06/break-dance-in-teatro/
url: "/?p=2421"
post_views_count:
- '11'
- '11'
categories: "['CULTURA E SPETTACOLO']"
---

<font face="Tahoma, sans-serif"><font size="2">Per una Fuga in piena regola - sabato 7 marzo alle ore 18.00 - il Piccolo Festival dell’Accademia di Danza ospita Fabrizio Siepi, in arte Fetto. La break dance entra così sul palcoscenico del tempio della danza romana che apre le sue porte a uno dei “breaker” più stimati del momento. <span>In questo appuntamento infatti il pubblico potrà osservare da vicino l’hip hop, le sue acrobazie, i suoi virtuosismi e la necessità di danzare che abita questi giovanissimi performer della compagnia THE HEROES CREW diretta e fondata da Fetto che porteranno in scena lo spettacolo ‘Dual’.</span></font></font>

<font face="Tahoma, sans-serif"><font size="2">Rossella Battisti – curatrice dell’incontro - si insinuerà nei territori della danza di strada, una vera e propria filosofia, un nuovo modo di vivere quelli che potremmo definire “corpi urbani”: corpi di giovani che si muovono con il ritmo e l’energia della città guidati dalla voglia di ballare senza limiti. Eclettico e simpaticissimo, vitaminico e dinamico Fetto ha una storia ricca di incontri con alcuni dei più grandi della street dance e con una spiccata predisposizione per gli show coreografici all’interno dei quali sono presenti elementi di altri stili hip hop: dall’House al Poppin, al Locking, al Newstyle.</font></font>

<font face="Tahoma, sans-serif"><font size="2">Ma questo incredibile personaggio della danza break ha lanciato una sfida alla danza d’école, delle punte e dei tutù: insieme a Vladimir Derevianko e Massimo Moricone Fetto ha creato infatti per MaggioDanza uno spettacolo incredibile dal titolo ‘BBB-Bach &amp; Break Beats’ danzato da break dancers e ballerini classici. Una fusione imprevedibile tra danze di strada e ritmi classici, un’integrazione anche musicale fra il repertorio classico di Bach e Chopin con la musica digitale. Di questa divertente avventura e non solo ci parlerà Fetto e il finale scoppiettante sarà rigorosamente… a sorpresa.</font></font>

**<font face="Tahoma, sans-serif"><font size="2">C.S.</font></font>**

<font face="Tahoma, sans-serif"><font size="2">(Nella foto il break dancer Fetto)</font></font>