---
id: 7272
title: Viterbo, al Palazzo dei Papi in mostra l&#8217;Antico Egitto
author: Redazione
type: "post"
guid: http://progressonline.it/?p=7272
url: "/?p=7272"
colormag_page_layout:
- default_layout
categories: "['CULTURA E SPETTACOLO']"
tags: "['mostre Antico Egitto', 'mostre Viterbo', 'Viterbo', 'Viterbo Antico Egitto', 'Viterbo mostra Antico Egitto', 'Viterbo mostra Egitto']"
---

**![](https://progressonline.it/wp-content/uploads/2017/11/tutankhamun-1038544_960_720-182x300.jpg)Una mostra senza precedenti in Italia quella che vedrà protagonista Viterbo ed il suo Palazzo dei Papi**. Nella storica città dell’alto Lazio infatti è pronta a sbarcare la più grande esibizione di tesori che si ispirano all’Antico Egitto. Nel 2018 la città della Tuscia ospiterà molti reperti storici di una civiltà che ha fatto storia, ”Una mostra senza precedenti, mai vista in Italia – si legge su Ansamed –, con riproduzioni perfette di rare icone”.

![](https://progressonline.it/wp-content/uploads/2017/11/Ancient_Egypt-Antico_Egitto-Luxor-DSC00308-300x191.jpg)

Un popolo quello dell’Antico Egitto che tornerà a vivere all’interno dello **storico Palazzo papale** di Viterbo, una mostra che raccoglierà quasi 300 opere realizzate in modo totalmente somigliante alle originali. Autori di queste riproduzioni sono gli artigiani-artisti che lavorano per il ministero delle Antichità che hanno creato una copia identica della famosa maschera del faraone Tutankhamon.

”La scelta del Lazio come sede della mostra – spiega il presidente del Sib (Società italiana di beneficenza, con sede al Cairo e a Roma) ad Ansamed -, i cui pezzi saranno messi a disposizione di aziende che poi volessero acquistarli, è privilegiata in virtù di una **analogia fra antichi egizi ed etruschi nell’attrezzare le tombe per il viaggio nell’aldilà**”.