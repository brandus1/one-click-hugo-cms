---
id: 12078
title: Elle Active! &#8211; A Milano un forum su Donne e lavoro
author: Redazione
type: "post"
guid: http://progressonline.it/?p=12078
url: "/?p=12078"
colormag_page_layout:
- default_layout
categories: "['ATTUALITÀ']"
tags: "['Elle Active!']"
---

**Milano 9 e 10 novembre, due giorni intensi** **di formazione gratuita**, con interventi molto concreti, di vero supporto per chi sta entrando nel mondo del lavoro, per chi è già da tempo in azienda, ma anche per chi sta cambiando rotta, per chi sta intraprendendo un percorso autonomo e per chi si sta reinventando dopo altre esperienze. **Relatori prestigiosi** – professionisti, manager, capitani d’azienda, coach, formatori, psicologi, rappresentanti istituzionali, personaggi, giornalisti, attori – metteranno a disposizione la propria esperienza professionale e le proprie competenze a **oltre 6000 donne**, per un confronto costruttivo su temi ancora aperti e obiettivi da raggiungere, ma anche sulle possibili strade per conquistare i propri traguardi professionali concretamente.

![](https://progressonline.it/wp-content/uploads/2019/11/clip_image001-300x72.png)

**Il forum,** nato in Francia otto anni fa, è già presente in numerosi paesi del network ELLE*,* è alla sua **quarta edizione in Italia** ed è a partecipazione **gratuita.**

***Elle Active!,*** ospitato quest’anno **dall’Università Bicocca di Milano** nelle giornate di **sabato 9** e **domenica 10 novembre**, propone:

– **Sessioni plenarie** **in** **Aula Magna**: lo spazio dedicato a personaggi, rappresentanti delle Istituzioni, professionisti del mondo dei media che, coordinati da **Maria Elena Viola**, direttore di **ELLE**, affrontano le tematiche più stringenti e attuali sul lavoro e sulla società

– **Incontri di formazione** con numerosi e qualificati esperti **in tre aule tematiche**: **l’Aula ‘digitale’** per capire come sfruttare tutte le opportunità offerte dalle nuove tecnologie; **l’Aula ‘psicologica’** per imparare a gestire i conflitti ed esprimere il proprio potenziale; **l’Aula ‘tutorial’** per apprendere le tecniche per raggiungere i propri obiettivi.

– **Sessioni di mentoring** basate **su colloqui “one to one”** con manager e responsabili risorse umane delle principali aziende italiane.

– **Corner** organizzati dalle aziende women friendly per valorizzare la propria vita professionale e la propria immagine.

Un ricco parterre istituzionale **inaugura la giornata di sabato 9 novembre**, con una sessione plenaria moderata da Corrado Formigli e dal direttore di Elle Maria Elena Viola e dedicata all’analisi dell’anomalia *Più brave a scuola, meno rappresentate nel mondo del lavoro*: un confronto aperto a cui partecipano, tra gli altri, **Giovanna Iannantuoni**, *Rettore* Università Milano Bicocca, **Elena Bonetti**, *Ministra per le Pari Opportunità e la Famiglia*, **Anna Ascani**, *Viceministro Pubblica Istruzione*, **Paola Mascaro**, *Presidente* Valore D, **Elsa Maria Fornero**, *Docente*.

Il **Sindaco di Milano Giuseppe Sala** apre gli incontri in Aula Magna **domenica 10** **novembre** intervistato da Corrado Formigli.

Molti gli argomenti trattati assieme a importanti nomi dell’economia, della cultura, della moda, dello spettacolo e del web in questa quarta edizione. Tra i relatori, **Natalia Aspesi, Benedetta Barzini, Sonia Bergamasco, Geppi Cucciari, Anna Foglietta, Angela Missoni, Lidia Ravera, Elena Sofia Ricci, Chiara Scelsi, Simon &amp; the stars, Oliviero Toscani, Francesca Puglisi –** *Sottosegretario di Stato al Ministero del Lavoro e delle Politiche Sociali.*

*“Lo dicono studi e ricerche: le ragazze italiane vanno meglio a scuola e all’università rispetto ai loro coetanei. Sono più assidue e concentrate sui libri, si diplomano e si laureano con punteggi più alti, fanno stage, tirocini, viaggi all’estero. Eppure, poi, qualcosa s’inceppa.  Il tasso d’occupazione femminile resta 18 punti sotto quello maschile e 13 punti sotto la media europea. Non è un problema di talento, non è un problema di preparazione. Nemmeno di motivazione. Allora, cos’è?*

*Proviamo a capirlo nel nostro forum di Elle Active!”*

**Maria Elena Viola,** direttore di **Elle**

Con il **forum Elle Active!** ELLE si propone di dare alle donne una possibilità di dialogo diretto con tutte le parti sociali (dalle istituzioni politiche alle associazioni femminili, a manager e professionisti a donne *role model*, esempio di cambiamento) per favorire proprio il **cambiamento** personale e sociale. A ***Elle Active!*** le donne incontrano le donne, condividono ambizioni e progetti, percorsi e competenze.