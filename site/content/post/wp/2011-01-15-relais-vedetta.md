---
id: 3533
title: Relais Vedetta
author: Redazione
type: "post"
guid: http://progressonline.it/2011/01/15/relais-vedetta/
url: "/?p=3533"
post_views_count:
- '21'
- '21'
categories: "['VIAGGI']"
---

**Vedetta è un piccolo hotel di charme**, nato grazie al restauro di un’antica casa di campagna di proprietà della Famiglia Barberini, ed è situato nel borgo medievale di Scarlino, sulla cima del Poggio La Forcola.  
Che ci si appresti a vivere in un clima di profonda intimità è chiaro da subito: la strada sterrata si inerpica tortuosa nel mezzo della macchia mediterranea e sale fino a scavalcare il promontorio.   
Appena arrivati in cima alla collina, appare chiaro anche il significato del nome del Relais, Vedetta, e del claim scelto, Relax with view, a dir poco azzeccato. Il panorama, infatti, lascia senza fiato, la vista si perde, sconfinata, ovunque. Trecentosessanta gradi di sguardi diversificati su mare, boschi, campagna, villaggi.

**A soli 4 km dal borgo medioevale di Scarlino**, la collina domina il Golfo di Follonica, con le sue lunghe spiagge sabbiose, mare cristallino e insenature suggestive. Molto vicine sono anche le località di Punta Ala (20 km) e Piombino (40 km), dove è possibile imbarcarsi su un traghetto e visitare l’Isola d’Elba.  
Non solo la vista: quella al relais è un’esperienza che coinvolge anche tutti gli altri sensi. Il tatto per le sensazioni uniche che soltanto il letto king size (200X200 Cm) riesce a dare: presente in ogni Suite è pieno di cuscini per ogni tipo di esigenza, con materasso e sopramaterasso di ultima generazione per sonni perfetti.   
Il gusto e l’olfatto sono garantiti dai sapori delle prelibatezze Maremmane: nel Relais la colazione è servita fino a tardi, ed è realizzata con i prodotti locali più genuini, provenienti da agricoltura biologica delle fattorie che circondano li Relais. Biscotti fatti in casa e frutta di stagione di produzione propria sono sempre a disposizione nel salone per addolcire il palato degli ospiti.   
L’udito è soddisfatto dall’atmosfera di pace che si respira ovunque nella Villa, in particolare nei momenti di relax davanti al caminetto o nel porticato vista mare. Il silenzio avvolgente permette di rilassarsi e non abbandona più gli ospiti per tutto il soggiorno.

**Nell’intento di rendere omaggio** alla memoria storica della famiglia le sei Junior Suite, tutte ampie circa 35 mq, sono dedicate ai molteplici caratteri che hanno reso peculiari gli avi Barberini: “Il Libertino Vezzoso”, “La Diva Volubile”, “L’Esploratore Inarrestabile”, “L’Artista Poliedrico”, “La Signorina di Buona Famiglia”, “Il Maremmano Integerrimo”. Le Suite sono arredate con grande gusto ed attenzione per i particolari, in un riuscito mix tra antiquariato ed elementi di design all’avanguardia. Ampie finestre per godere della vista panoramica, angolo soggiorno con divano o poltrone, bagno con lavabi scolpiti in pietra e vasche con doccia in mosaico, in più ogni tipo di comfort per un soggiorno accogliente: aria condizionata, internet wireless, tv satellitare, hifi, lettore dvx, cassetta di sicurezza e minibar.

**Completa l’architettura della villa** un bellissimo salone con camino, nel quale è presente anche un bar per gli ospiti. E, all’esterno c’è un grande porticato, arredato con comode poltrone e soffici cuscini, luogo ideale per rilassarsi godendosi la vista del mare.

**Week-end di San Valentino**  
Idee regalo per San Valentino? Relais Vedetta propone una cena a lume di candela e musica dal vivo, con menu dedicato alla stagione del cuore proposto dalla Chef Laura Pacenti. Si parte con la passata rustica di ceci al guanciale e totanetti croccanti, passando al risotto all’acquerello mantecato alle seppie, preludio romantico al piatto della passione: faraona all’antica e scalogni caramellati, il dolce e forte di ogni relazione amorosa…  
Nelle camere saranno disposti, oltre alla frutta fresca e le essenze della macchia circostante come di prassi, champagne, fragole, candele e fiori personalizzati per un benvenuto all’insegna del più dolce romanticismo.   
 **Per scoprire l’esclusiva offerta:**

[www.relaisvedetta.eu](https://www.relaisvedetta.eu)

<info@relaisvedetta.eu>  
Tel. + 39 0566 37023  
Mob. + 39 333 2004184

**La Piscina del Relais**

Per la piscina è stato scelto il versante della collina privata che si affaccia sul mare, verso sud, per godere del sole fin dal mattino e inebriarsi a sera di tramonti infuocati sul mare dell’Isola del’Elba. Non è la solita piscina geometrica e azzurra, ma piuttosto un laghetto armonicamente adagiato tra gli ulivi con l’acqua che cangia il suo colore secondo la rifrazione del sole sulla terra rossastra e la natura rigogliosa che la circonda. Per la realizzazione, del tutto originale e coerente con la ricerca di un bassissimo impatto ambientale, si è fatto uso di un impasto di polvere di marmo e resina che si estende anche lungo tutto un lato, oltre il bordo, fino a creare una spiaggia addossata alla roccia della scarpata. Un’ansa della piscina è dedicata ad un ampia zona relax per stare comodamente sdraiati a pelo d’acqua godendo delle bollicine dell’aeroterapia.

**Ivano Basile**

**Nella foto:** "Il libertino Vezzoso", una delle sei Jsuite del Relais,