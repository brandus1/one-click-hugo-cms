---
id: 8747
title: In Emilia la prevenzione si fa con l&#8217;acqua termale
author: Redazione
type: "post"
guid: http://progressonline.it/?p=8747
url: "/?p=8747"
colormag_page_layout:
- default_layout
categories: "['VIAGGI']"
tags: "['Emilia', 'Emilia Romagna', 'terme', 'terme Emilia', 'terme Emilia Romagna']"
---

![](https://progressonline.it/wp-content/uploads/2018/06/download.jpg)Luoghi di prevenzione, cura e benessere noti sin dall’antichità, le terme sono l’ambiente perfetto per migliorare e diferndere la salute dei più piccoli. Alle **Terme dell’Emilia Romagna**, reparti pediatrici dedicati, medici esperti e personale qualificato, rendono sereno il completamento del ciclo di cure dei piccoli ospiti, consentendo la **massima efficacia delle acque termali.** Queste ultime rappresentano dei **farmaci naturali** irriproducibili, con proprietà terapeutiche riconosciute e garantite anche dal Ministero della Salute.

Ricerche scientifiche confermano da sempre l’efficacia delle terapie termali per la cura e la prevenzione di numerosi disturbi infantili legati essenzialmente alle **patologie dell’apparato respiratorio e della cute**. Le cure inalatorie con acque sulfuree e salsobromoiodiche delle Terme dell’Emilia Romagna sono ideali per curare le **affezioni ricorrenti delle alte e basse vie respiratorie** (frequenti in età infantile) e nelle ipertrofie adenotonsillari. Hanno inoltre **un’azione antisettica e decongestionante.** A livello dermatologico invece, il **bagno con acqua sulfurea-salsobromoiodica**, grazie ai suoi effetti antimicrobici, di esfoliazione e di miglioramento del trofismo cutaneo, attenua la secchezza, lenisce il prurito e favorisce una più rapida risoluzione delle lesioni.

La terapia termale in età pediatrica si avvale di un approccio dolce, semplice da effettuare, indolore e quindi non crea alcuna apprensione o paura anche per i più piccini. Accedere alle terme è facilissimo: è sufficiente andare dal proprio medico, il quale potrà prescrivere il ciclo di cure più indicato.

AL VIA L’ACCORDO TRA SIMETIP E COTER PER VALORIZZARE LE TERAPIE TERMALI IN AMBITO PEDIATRICO.![](https://progressonline.it/wp-content/uploads/2018/06/Inhalation-treatments-300x199.jpg)

PER I PEDIATRI PERCORSI FORMATIVI SPECIFICI.

Le cure inalatorie e le terapie termali in ambito dermatologico sono la soluzione ideale per trattare e prevenire numerosi **disturbi dell’età infantile**, quali sordità rinogena, bronchiti, faringiti, riniti, sinusiti, tonsilliti e otiti, ma anche dermatiti atopiche ed eczemi. È per questo che il **COTER** ha recentemente siglato un protocollo d’intesa con **SIMETIP**, **Società Italiana di Medicina Termale e Idrologia Pediatrica,** valido per il triennio 2018-2019**.**

Un accordo importante, stipulato con un obiettivo comune specifico: sensibilizzare i pediatri e promuovere l’utilizzo dell’acqua termale in ambito pediatrico. Il tutto attraverso **seminari, convegni ed incontri formativi** che avranno luogo nei principali centri termali della Regione.