---
id: 7141
title: 'Settimana della Cucina: il food&#038;wine Made in Italy protagonista in Cina'
author: Redazione
type: "post"
guid: http://progressonline.it/?p=7141
url: "/?p=7141"
colormag_page_layout:
- default_layout
categories: "['ATTUALITÀ', 'SLIDE']"
tags: "['Cibo italiano', "cibo italiano all'estero", 'Settimana della Cucina', 'settimana della cucina in Cina', 'Settimana della Cucina nel Mondo', 'vino italiano']"
---

![](https://progressonline.it/wp-content/uploads/2017/11/italian-taste-rgb850x500-300x176.jpg)**Il cibo italiano grande protagonista in Cina**. A Pechino infatti è in corso l’edizione cinese della “*Settimana della Cucina*“, un evento che promuove il food italiano ed i prodotti alimentari del nostro Paese in tutto il mondo. In Cina oltre al cibo sono protagonisti anche i migliori vini italiani: il mondo dell’enoteca si ritaglia un importante spazio costruendo un binomio vincente tra vino e cibo di qualità. Verranno mostrati infatti i migliori abbinamenti tra il food ed il wine nostrani con lo scopo di aumentare la visibilità del Made in Italy in un paese che con sempre maggior interesse guarda ai nostri prodotti eno-gastronomici.

**Delle 125 iniziative previste in Cina, 25 avranno luogo a Pechino** con l’obiettivo di far conoscere meglio al pubblico cinese l’alta cucina, il vino, le produzioni tipiche e le ![](https://progressonline.it/wp-content/uploads/2017/11/untitled_0-300x189.png)indicazioni geografiche italiane, ma anche i paesaggi, la musica e la storia del nostro Paese. L’evento a Pechino è stato inaugurato da un corso di “wine pairing” del Prof. Alessio Fortunato, enologo italiano che da tempo insegna in Cina.

La **promozione degli itinerari enogastronomici e turistici regionali** sarà un altro aspetto messo in risalto durante la “Settimana della Cucina”: il 24 novembre l’Emilia Romagna sarà protagonista a Pechino per presentare il meglio di questa Regione, che vanta il maggior numero di prodotti DOP e DOC d’Europa. Ospite d’eccezione sarà il presidente della Regione Emilia-Romagna Bonaccini, accompagnato da una delegazione istituzionale e imprenditoriale e dallo Chef stellato Massimo Spigaroli, testimonial della settimana della cucina a Pechino.