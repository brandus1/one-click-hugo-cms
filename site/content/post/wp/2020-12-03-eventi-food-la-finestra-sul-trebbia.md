---
id: 13389
title: 'Eventi e food: &#8220;La finestra sul Trebbia&#8221;, una nuova location per
  dare spazio all&#8217;eccellenza del territorio'
author: Redazione
type: "post"
guid: https://progressonline.it/?p=13389
url: "/?p=13389"
colormag_page_layout:
- default_layout
categories: "['CULTURA E SPETTACOLO']"
tags: "['eventi', 'food', 'italian wedding', 'wedding in italy', 'wedding planner']"
---

Un luogo immerso nel **Parco fluviale del Trebbia** dove incontrarsi, respirare l’atmosfera di un paesaggio unico e scoprire la ricchezza della sua cultura enogastronomica: è la sfida raccolta ai tempi del Covid da tre imprenditori della provincia di Piacenza, decisi a guardare al futuro e a non rinunciare a investire nel proprio territorio e nell’opportunità di valorizzarlo.

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2020/12/Massimo-Rebecchi-e-Pietro-Gazzola-1024x1024.jpeg)<figcaption> Massimo Rebecchi e Pietro Gazzola (da sinistra) </figcaption></figure></div>**“La finestra sul Trebbia”**, location per eventi, ristorante gourmet, lounge bar e tanto altro ancora, è il progetto che **Pietro Gazzola**, **Marco Bertè** e **Massimo Rebecchi** hanno intrapreso con l’obiettivo di aprire le porte a inizio 2021, disposizioni in vigore permettendo. Non a caso la scelta è ricaduta su una villa con piscina circondata da una vasta area verde e affacciata sulla riva del fiume Trebbia, in località Rossia di Gossolengo.

La possibilità di godere della bellezza di un ampio spazio “naturale” ancora troppo poco conosciuto e di una convivialità *en plain air* hanno spinto i tre imprenditori ad avviare i lavori, che fin dal principio hanno coinvolto anche **Daniela Corti**, nota **Event Planner** e figura di riferimento del settore.

La consapevolezza di poter contare su una filiera agroalimentare di eccellenza, maturata dai soci nei viaggi compiuti per lavoro in Italia e all’estero, ha dato ulteriore slancio al progetto. La precedenza ai produttori della zona, alla selezione delle materie prime e all’attenzione ai prodotti Dop piacentini sono le parole d’ordine di un’idea food che mira a dare risalto e prospettiva a tutto il patrimonio locale, con la volontà di puntare un domani che sappia dare vita a un nuovo modo di stare insieme, rilanciandone al tempo stesso la grande tradizione.

[www.lafinestrasultrebbia.com](https://www.lafinestrasultrebbia.com/)