---
id: 10319
title: "Ora vi svelo il\u2026 Destiny of wedding &#8211; L&#8217;intervista a Veronica\
  \ Amati"
author: Redazione
type: "post"
guid: http://progressonline.it/?p=10319
url: "/?p=10319"
colormag_page_layout:
- default_layout
categories: "['VIAGGI']"
tags: "['destination wedding planner', 'santa margherita ligure', 'veronica amati', 'villa durazzo', 'wedding', 'wedding planner']"
---

*![](https://progressonline.it/wp-content/uploads/2018/12/AD5_3112-1024x683.jpg)**Veronica Amati**, wedding planner che da anni realizza matrimoni per stranieri in Italia, organizza un corso internazionale su come specializzarsi in questa professione. Con lei, abbiamo provato ad aprire le porte su uno dei mestieri del futuro*

**L’arrivo in Italia**, tra timori e speranze, la cerimonia, lo scambio delle promesse, gli anelli al dito, il compimento di un sogno. Sul Lago di Bolsena, all’ombra del Colosseo, in un borgo della Toscana o in un vigneto del Nord. **Sempre più stranieri scelgono il nostro Paese per celebrare le loro nozze**, alla ricerca di una location esclusiva che possa fare da cornice ad uno dei momenti più importanti della vita. Ma cosa c’è dietro questo mondo? Cosa accade dietro le quinte di un matrimonio per stranieri organizzato in Italia? A chi si deve l’allestimento di un evento che, sempre di più, richiede un’organizzazione “*da film*”?

Provando a riavvolgere il nastro di un matrimonio, arrivando alla fase della progettazione dello stesso, quali sono gli interpreti che, dietro le quinte, contribuiscono ad una piena riuscita di questo film? **Veronica Amati**, professione destination wedding planner (usando sempre una metafora cinematografica, il regista di un matrimonio straniero nel nostro Paese), assieme a molti altri docenti di livello internazionale, offre la possibilità a tutti gli interessati di scoprire i segreti di questo mestiere.

“***The Destiny of Wedding***” il titolo del corso, quasi un nome da film, perché ogni grande storia ha bisogno di un titolo all’altezza…

**Veronica, ci parli del corso e del suo svolgimento?**

È un corso innovativo. Il progetto, chiamato “*The Destiny of Wedding*”, nasce da un’esigenza di formare professionisti specializzati nell’organizzazione di matrimoni per stranieri. Non solo a livelli di formazione wedding, ma anche a livello di turismo e di creazione del pacchetto che, al suo interno, contiene il matrimonio in sé.

***![](https://progressonline.it/wp-content/uploads/2018/12/AD5_3702-1024x683.jpg)***

**È un corso per chi ha già un’esperienza di base o è adatto anche a chi vuole intraprendere dal principio questa strada?**

Entrambe. I primi due giorni saranno focalizzati sul come iniziare ad approcciarsi alla professione, poi si entrerà via via nel vivo. Durante il corso interverrà un commercialista, che spiegherà il lato economico e fiscale dell’apertura di questa attività, ci sarà un avvocato che illustrerà l’importanza di tutelarsi contrattualmente sia con la coppia che con i fornitori. Sarà coinvolta anche una figura assicurativa, altro inedito per un corso del genere. Avremo una parte dedicata alla cura di un’immagine coordinata del brand, che va dal logo al sito internet, dal web al cartaceo. È un progetto quindi a tutto tondo, che mette in relazione varie figure professionali.

**Arriva poi la parte per chi è più esperto…**

Una sezione dedicata ai wedding planner, per chi già svolge questo lavoro ma organizza matrimoni per italiani e si vuole specializzare nell’organizzazione di nozze per stranieri. Il corso è aperto anche a location manager e manager di tour operator, perché sempre più stranieri si rivolgono a loro per sposarsi in Italia. Nella parte dedicata al destination wedding interverranno figure professionali internazionali che daranno nozioni di floral design, cake design, scenografia (organizzare un matrimonio richiede quasi scene e progetti da film), fotografia, tutti corsi tenuti da docenti italiani e internazionali e pluripremiati.

***Stiamo parlando di una professione che contribuisce anche alla promozione del nostro Paese.***

Si tratta di un mestiere che contribuisce a sviluppare il flusso turistico sul territorio attraverso il wedding. Ora molte regioni puntano sul destination wedding per aumentare il proprio incoming, anche perché contribuisce all’indotto economico della zona interessata.

***Insegnerà anche a rapportarsi con altre culture e costumi. Perché ogni popolo ha il suo rito matrimoniale, le sue abitudini da rispettare…***

Ci saranno focus sul matrimonio orientale, come quello cinese, coreano e giapponese, su quello statunitense, australiano, medio orientale e dell’Europa del nord. Ogni tipologia ha in più le sue preferenze in fatto di predilezioni matrimoniali e il corso aiuterà a individuarle per poter soddisfare i desideri di ognuno. La conoscenza della cultura di ogni popolo aiuta a organizzare al meglio il matrimonio.

<div class="text_exposed_show">info@thedestinyofewedding.com  
[www.thedestinyofwedding.com](https://l.facebook.com/l.php?u=http%3A%2F%2Fwww.thedestinyofwedding.com%2F%3Ffbclid%3DIwAR03-2rtzFtC48y5sFcihoIZbiS7SQJI0ClhHmnzjARvCQzA0QW17fWpIKs&h=AT1OXobQkZ6MCcKgbDQ_zZ1K8NMwpSX-mh2Q1FPcFriZeG8FmLHDY_-od_dyD02Fwi6NTPwZScRyAZxp6T7qp7RlnyBrylM6LteRWqyMBxYs9pY5RQ61rXCsXphzXBUU6n8Gugn125Mof1T3S-JnCuXcXZXboWDNXnWg8DDZ4axb_0Dd2xQDOsOeS3g2QVNDAL5067UDgCZSAefeXJ-FLJlYUs_MP6_hF6OV3d_IlwT59m_4EXKTx64dMMQmWQV-4BPfCcmr5m-aEPuZ73tSu3oqpnoHtiVIosJU5V723mywbojHHuBtD9MNeRoaJF9YqhEmdpa17vmy31fyjOsv9xHZ5zQ4uLq-h1Y_VoC2Ueo1y3mfP7FifsnDBMCLcTNxpMrUE_Ixlga6RM9ZFPEYJSSAAHuYC3xZBlHTSb7S6rsW3d3_dnfPTdd4YuT-gtFT6lrUz2vh-M4tuYwv63LdvDKyqvGgBxc5lcJdwcrOBfn2mqNGzwZZ3njIKm9l1OIECF1ZJiazLlqbmj7wGBB62H_XTRToi9pXdxw1ChRem_RoGEisaPxLFWRNBfhUOnTWNVfqhApzGRFpluxOm3BtsyXVWSg1Ms-lh679jIQJ-gpQE9F382J4RGIc3-w)

</div>