---
id: 7889
title: Il mito di Frida Kahlo rivive a Milano
author: Redazione
type: "post"
guid: http://progressonline.it/?p=7889
url: "/?p=7889"
colormag_page_layout:
- default_layout
categories: "['CULTURA E SPETTACOLO']"
tags: "['Frida Kahlo', 'Frida Kahlo dipinti', 'Frida Kahlo Milano', 'Frida Kahlo mostra', 'Frida Kahlo mostra italia', 'Frida Kahlo mostra Milano', 'Frida Kahlo Mudec', 'Frida Kahlo opere']"
---

![](https://progressonline.it/wp-content/uploads/2018/02/frida-kahlo-300x206.jpg)Tra gli artisti più amati del XXI secolo spicca per lavori e personalità la pittrice messicana **Frida Kahlo**. L’artista, sull’onda della nuova rivoluzione femminista, ha incarnato nella sua figura rinnovati ideali e aspirazioni delle donne e non solo. **L’arte della Kahlo trae ispirazione da sé stessa e dalla sua biografia**: il corpo femminile è dipinto senza il filtro della percezione dell’uomo o dei canoni imposti, la realtà spesso cruda e drammatica si mischia con elementi del folklore tipicamente messicano, regalando un tripudio di colori e quell’etnicismo che caratterizza le sue opere.

Nel 2018 siamo di fronte a una Frida Kahlo riscoperta, ristudiata e sempre più apprezzata anche al di fuori dei salotti artistici e dalla sua terra natia. Una vera donna-modello che per l’importanza e il carattere attuale delle sue opere verrà celebrata **dall’1 Febbraio al 3 Giugno 2018 in una mostra, “Frida Kahlo, oltre il mito” al MUDEC-Museo delle Culture di Milano**. Un evento imperdibile per gli appassionati che darà modo di vedere in un’unica sede espositiva i capolavori dell’artista, prestati al museo italiano dalle più autorevoli gallerie internazionali. Quella di Milano sarà una mostra innovativa, dove saranno presentate nuove chiavi di lettura e di studio delle opere esposte grazie anche alle ricerche di Diego Sileo, curatore della mostra.![](https://progressonline.it/wp-content/uploads/2018/02/AFP_YF2W3-1024x683-300x200.jpg)

Una proposta interattiva che comprenderà laboratori di pittura e interdisciplinari. Verranno, infatti , letti gli scritti e i diari di Frida, raccontando il Messico della pittrice, la cultura, le tradizioni, ma anche la moda, il cibo, il territorio grazie al Festival della cultura messicana che accompagnerà la mostra.

Dai primi di gennaio Milano si è trasformata per l’occasione e, abbandonato l’allestimento natalizio, si è decorata nelle vetrine di fiori colorati, gonne ampie, camicie, cuscini e borse che riproducono il volto della Kahlo e le sue opere. Dietro la figura autorevole dell’acclamata pittrice vi è un business fiorente che non ha di certo lasciato indifferenti i commercianti milanesi.  
Un evento, quello della mostra, strettamente consigliato agli amanti dell’artista. Un viaggio alla scoperta di Frida e del Messico del ‘900. Frida Kahlo, oltre il mito, al Mudec-Museo delle Culture di Milano. **Biglietti da 15 euro**, previste riduzioni per i bambini.

Per info .[www.mudec.it](https://www.mudec.it/ita/frida/)