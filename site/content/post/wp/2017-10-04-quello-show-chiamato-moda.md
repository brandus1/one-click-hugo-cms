---
id: 6513
title: QUELLO SHOW CHIAMATO MODA
author: Redazione
type: "post"
guid: http://progressonline.it/?p=6513
url: "/?p=6513"
colormag_page_layout:
- default_layout
categories: "['ATTUALITÀ']"
tags: "['2017', '6 e 7 ottobre', 'A Legend of Beauty', 'Arena di Verona', 'Chiara Ferragni', 'Intimissimi On Ice']"
---

*Il 6 e 7 ottobre torna all’Arena di Verona Intimissimi On Ice con A Legend of Beauty, due serate dal vivo all’insegna della moda e dello stile italiano.*

![](https://progressonline.it/wp-content/uploads/2017/10/1034-203915-intimissimi-revlon-300x161.jpg)Un mare in tempesta, da cui emerge la dea Afrodite su una conchiglia, pronta a intraprendere un viaggio in mondi fantastici, tra ninfee e costellazioni luminose, battaglie ardenti e videogames. Una mitologia classica, declinata in versione moderna, con le donne più note dei miti greci, protagoniste degli amori e delle tragedie che ancora oggi colorano la vita contemporanea. Venere ed Elena di Troia, Circe e Medusa: attraverso le loro storie e i migliori talenti della musica e dello sport mondiale, A legend of Beauty celebrerà la femminilità in pieno stile italiano. Novità un palco completamente rinnovato per offrire al pubblico un’esperienza a 360 gradi, pronto a ospitare i nomi dei più celebri pattinatori del mondo, da “lo Zar” Evgeni Plushenko a Shizuka Arakawa e Stéphane Lambiel insieme ai più grandi talenti internazionali della lirica e del pop e la partecipazione straordinaria di Andrea Bocelli.

![](https://progressonline.it/wp-content/uploads/2017/10/intimissimi1-950x684-300x216.jpg)A Chiara Ferragni, fashion influencer e giovanissima imprenditrice, è stato affidato l’importante compito di costume designer, un incarico accettato con grande entusiasmo: “Sono felice di avere la possibilità di lavorare ad un evento che ho avuto modo di seguire da spettatrice sin dalla prima edizione. La partnership con Intimissimi è nata in maniera spontanea ed è stata l’occasione per mettermi alla prova nella creazione di costumi di scena, un’esperienza che non avevo mai fatto prima d’ora”. L’hairstyling sarà seguito dal marchio Cotril e dal team di Giuseppe Iovino, mentre del make-up si occuperà Kiko Milano, il più grande brand italiano di cosmetica nel mondo che quest’anno festeggia i vent’anni sul mercato e che da sempre si avvale di collaborazioni di altissimo livello: da architetti di fama internazionale a icone del mondo dell’arte e della moda, insieme anche a stilisti e designer emergenti che proprio quest’anno sono stati selezionati da Vogue Italia per realizzare le esclusive collezioni in limited edition.  
Lo spettacolo vede alla regia Damiano Michieletto con la direzione creativa di Marco Balich.

Maria Baffigi

[intimissimi.com](https://it.intimissimi.com/custserv/custserv.jsp?pageName=intimissimi-on-ice)