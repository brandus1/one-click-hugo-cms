---
id: 7684
title: 'Serie tv: David Letterman sbarca su Netflix e ospita Obama'
author: Redazione
type: "post"
guid: http://progressonline.it/?p=7684
url: "/?p=7684"
colormag_page_layout:
- default_layout
categories: "['ATTUALITÀ']"
tags: "['David Letterman', 'David Letterman Netflx', 'David Letterman Obama', 'Netflix', 'Netflix Letterman', 'nuove serie Netflix']"
---

![](https://progressonline.it/wp-content/uploads/2018/01/letterman-obama-300x169.jpg)Il primo ospite sarà **Barak Obama**, poi nel corso delle puntate ci saranno George Clooney, Malala Yousafzai, Jay-Z, Tina Fey, Howard Stern. **David Letterman** è pronto a tornare in televisione, e a farlo in grande stile. Il noto conduttore statunitense infatti sbarcherà su **Netflix**: dal prossimo 12 gennaio fino a giugno, con cadenza mensile, lo showman avrà uno spazio tutto suo all’interno della nota piattaforma di streaming. “*My Next Guest Needs No Introduction With David Letterman*” (il mio prossimo ospite non ha bisogno di presentazioni), questo il titolo del nuovo show.

Dopo quasi 30 anni passati tra Cbs e Nbc il re dei dibattiti televisivi è pronto a tornare sul piccolo schermo e a farlo in maniera del tutto inedita. Venerdì 12 gennaio il primo ospite speciale sarà l’ex Presidente degli Stati Uniti **Barak Obama**, alla prima presenza in video dopo la fine del suo secondo mandato e per la nona volta ospite del re dei talk show. In tre delle volte precedenti Obama era intervenuto da Presidente ancora in carica.

Molto semplice il format della serie, con episodi mensili della durata di 60 minuti (da gennaio a giugno) in cui **Letterman** intervisterà i suoi ospiti sia in studio che in esterna.

Di seguito il **trailer** del nuovo show firmato David Letterman

<center><iframe allowfullscreen="allowfullscreen" frameborder="0" height="315" loading="lazy" src="https://www.youtube.com/embed/f8212Hdo_P0" width="560"></iframe></center>