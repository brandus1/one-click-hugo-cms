---
id: 5109
title: 'Terme di Caracalla: Madama Butterfly  torna in scena'
author: Redazione
type: "post"
guid: http://progressonline.it/?p=5109
url: "/?p=5109"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '31'
- '31'
categories: "['CULTURA E SPETTACOLO']"
tags: "['agosto', 'allestimenti', 'estate 2016', 'Giacomo Puccini', 'Madama Butterfly', 'musica', 'Opera di Roma', 'Terme di Caracalla']"
---

Venerdì 29 luglio, ore 21, alle Terme di Caracalla va in scena Madama Butterfly di Giacomo Puccini, ultima opera del cartellone lirico estivo del Teatro dell’Opera di Roma. La tragedia giapponese in tre atti ha un libretto di Luigi Illica e Giuseppe Giacosa tratto da John Luther Long e David Belasco. L’allestimento firmato dal regista Àlex Ollé de La Fura dels Baus (lo stesso che firmò al Costanzi nel 2009 Le Grand Macabre di György Ligeti), aveva debuttato con successo lo scorso anno. Anche sul podio un grande ritorno quello del Maestro Yves Abel, che sta dirigendo anche Il barbiere di Siviglia (repliche giovedì 28 luglio e, ad agosto, lunedì 1, giovedì 4 e mercoledì 10).

“Lavorare a Caracalla è un piacere – aveva commentato il regista Àlex Ollé – perché ci troviamo in un posto reale, con il background delle rovine che è un po’ una metafora della storia della povera Cio-Cio-San”. Nella sua lettura la giovane geisha è una ragazza comune, non più ingenua o romantica di tante altre nel mondo; Pinkerton un ricco uomo d’affari “che – spiega Ollé – diventa simbolo di uno tsunami neoliberista, ultima conseguenza del feroce colonialismo, capace di distruggere ogni cosa. Agli occhi della protagonista appare come un semidio venuto dal lontano paese della modernità e del potere accecante che è l’America”. I sogni verranno però infranti, le promesse non mantenute. “Madama Butterfly – conclude il regista – conserva il sapore di questi falsi paradisi perduti”.

L’allestimento torna con le scene di Alfons Flores, i costumi di Lluc Castells, le luci di Marco Filibeck e i video di Franc Aleu. Il Coro del Teatro dell’Opera di Roma, in quest’opera atteso in particolare nel coro a bocca chiusa dell’Atto II, è diretto dal maestro Roberto Gabbiani.

Unico cast per le tre repliche nel mese di agosto che seguiranno la “prima”: nel ruolo di Cio-Cio-San Svetlana Aksenova, Anna Pennisi interpreterà l’ancella Suzuki; nel ruolo di Pinkerton torna Angelo Villari. Stefano Antonucci sarà Sharpless, Saverio Fiore Goro, Andrea Porta Yamadori, Erika Beretti Kate Pinkerton, e Fabrizio Beggi lo Zio Bonzo.

Tutti gli spettacoli avranno inizio alle ore 21. Dopo la “prima” di venerdì 29 luglio Madama Butterfly verrà replicata ad agosto mercoledì 3, sabato 6 e lunedì 8.

Per info: [operaroma.it](https://www.operaroma.it)