---
id: 8002
title: Bafta, &#8220;Call me by your name&#8221; di Guadagnino si aggiudica il premio
  per il miglior adattamento
author: Redazione
type: "post"
guid: http://progressonline.it/?p=8002
url: "/?p=8002"
colormag_page_layout:
- default_layout
categories: "['CULTURA E SPETTACOLO', 'SLIDE']"
tags: "['Call me by your name', 'chiamami col tuo nome', 'chiamami col tuo nome Bafta', 'chiamami col tuo nome oscar', 'Guadagnino', 'Guadagnino Bafta']"
---

![](https://progressonline.it/wp-content/uploads/2018/02/guadagnino-bafta-300x179.jpg)In attesa di conoscere il verdetto dell’Academy di Los Angeles, “**Chiamami col tuo nome” di Luca Guadagnino si è aggiudicato il premio Bafta**. Il regista italiano, che è in corsa agli Oscar con 4 nomination, ieri sera a Londra ha visto assegnare al suo film il più importante riconoscimento cinematografico inglese. Una marcia di avvicinamento alla notte hollywodiana del 4 marzo che procede nel migliore dei modi per il regista palermitano e per la pellicola, che ha conquistato il Bafta per il “**Miglior adattamento**“.

“Chiamami col tuo nome” (“Call me by your name”) infatti è tratto da romanzo di Andre Aciman e l’adattamento è stato realizzato dallo sceneggiatore **James Ivory**. Una bella iniezione di fiducia per il film di **Guadagnino** che tra poco meno di 2 settimane a Hollywood si presenterà con **4 candidature agli Oscar**: miglior film, miglior attore a Timotée Chalamet, miglior sceneggiatura non originale a James Ivory e miglior canzone a Sufjan Stevens per la sua Mistery of love.

Tra i premi più importanti assegnati ieri alla serata dei **Bafta** segnaliamo quello a Gary Oldman, interprete di Winston Churchill ne “L’ora più buia” come migliore attore mentre l’Oscar britannico per la migliore attrice è andato a Frances McDormand per il film “Tre manifesti a Ebbing, Missouri”, pellicola che si è aggiudicata anche il riconoscimento come “Miglior film”.