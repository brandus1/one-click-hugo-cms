---
id: 8144
title: 'Parigi: Rodin rivive nel museo dedicato'
author: Redazione
type: "post"
guid: http://progressonline.it/?p=8144
url: "/?p=8144"
colormag_page_layout:
- default_layout
categories: "['VIAGGI']"
tags: "['museo Rodin', 'opere Rodin', 'Parigi', 'Parigi musei', 'Parigi museo Rodin', 'Rodin']"
---

![](https://progressonline.it/wp-content/uploads/2018/03/6923-1-grande-1-musee-rodin-paris1-300x225.jpg)Tra uno scatto fotografico sotto la Torre Eiffel, una visita all’Arco di Trionfo o un giro in battello sulla Senna tra le mete di Parigi non può mancare il **museo Rodin**. Un appassionato d’arte avrà sicuramente tra le destinazioni principali la galleria dedicata al famoso scultore e pittore francese, ma il museo Rodin **rappresenta un must to be per qualsiasi turista alla scoperta di Parigi**.

In questo museo sono racchiuse non solo molte opere dell’artista parigino, ma anche lavori di Claude Monet, Pierre-Auguste Renoir, Vincent van Gogh e tanti altri. **Un luogo dove arte, storia e cultura si fondono, immergendo il visitatore in un contesto unico e emozionante**. Il museo sorge sui due piani di un ex hotel parigino (il Biron) e, anche dopo l’ultimo restauro, ha mantenuto il suo stile rococò. Non è un caso che proprio questa struttura sia diventata a Parigi la “casa” di Rodin, in questo luogo incantevole infatti visse e lavorò il grande pittore e scultore francese, reputato universalmente il progenitore di quella che sarà la scultura moderna, nella parte finale della sua vita (precisamente tra il 1908 ed il 1917).![](https://progressonline.it/wp-content/uploads/2018/03/Musee-Rodin-Meudon-villa-des-brillants-sculture-300x204.jpg)

Inaugurato nel 1919, il Museo Rodin è una delle principali attrazioni di Parigi con la sua vastissima collezione costituita da circa settemila sculture, centinaia di marmi, gessi e bronzi disposti in 18 sale all’interno del museo e nei giardini circostanti. Tra le principali opere in mostra segnaliamo “il Bacio”, “L’uomo che cammina”, “il Pensatore”, I borghesi di Calais e “La porta dell’Inferno”.

**Sito ufficiale:** [Musée Rodin](https://www.musee-rodin.fr/ "Museo Rodin") – **Tel.:** +33 (0)1 44 18 61 10  
**Indirizzo:** Musée Rodin, 79 rue de Varenne, 75007 Paris  
**Audioguida:** € 6 disponibile in 5 lingue (inglese, francese, spagnolo, tedesco, portoghese).