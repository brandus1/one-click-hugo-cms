---
id: 7711
title: Nasce il +PetTag. Condividi la vita dei tuoi animali domestici con un click
author: Redazione
type: "post"
guid: http://progressonline.it/?p=7711
url: "/?p=7711"
colormag_page_layout:
- default_layout
categories: "['DAL WEB']"
tags: "['+pettag', 'be puppy', 'bepuppy', 'pet', 'social network animali', 'tag animali']"
---

![](https://progressonline.it/wp-content/uploads/2018/01/bepuppy-logged-300x171.png)BEPUPPY , il primo Pet Social Network italiano, si è sempre contraddistinto per la carica di innovazione che porta con sé. L’ultima novità riguarda il concetto di condivisione sui social network grazie alla tecnologia proprietaria della funzione **+PetTag**.  
Si tratta di un’anteprima mondiale che **permette agli amanti degli animali domestici di condividere la vita dei propri pet** in modo originale, facile e veloce.  
Cos’è e come funziona il **+PetTag**? Il +PetTag permette di taggare gli amici a quattro zampe all’interno del social network grazie all’utilizzo di username dedicati. BEPUPPY permette infatti di assegnare in fase di registrazione del pet un indirizzo web univoco, come ad esempio “bepuppy.com/+fido”.![](https://progressonline.it/wp-content/uploads/2018/01/how-pettag-works-300x171.png)

**Digitando + seguito dal nome del pet si potrà così taggare il proprio animale domestico**, esattamente come avviene quando tagghiamo un nostro amico con la @, ma con sostanziali differenze rispetto a quanto accade su altre piattaforme. A differenza di #hashtag e @mention , (funzioni comunque disponibili su BEPUPPY), il +PetTag non serve per “etichettare” un argomento o “citare” un altro utente, ma permette di **gestire velocemente i contenuti.** Basterà infatti caricare qualsiasi foto o video del proprio pet, aggiungere al post il +PetTag, e il contenuto sarà automaticamente visibile sul suo profilo.  
**Si potrà anche notificare**: il +PetTag permette di comunicare con il proprietario di un animale domestico a distanza, ad esempio durante le sue assenze o in caso di affidi a distanza.

![](https://progressonline.it/wp-content/uploads/2018/01/PetTag-1-300x171.png)**Un tag tutto a quattro zampe** quindi, dalle infinite possibilità nel campo dei servizi e della cura degli animali domestici . Uno dei possibili campi d’applicazione, riguarda ad esempio la ricerca di animali smarriti: usando il +PetTag unito al servizio di Alert (funzione a breve disponibile su BEPUPPY) **chiunque potrà comunicare avvistamenti o contattare la famiglia del pet in difficoltà**.