---
id: 13637
title: Roma ritorna Rock Live dopo due anni
author: Redazione
type: "post"
guid: https://progressonline.it/?p=13637
url: "/?p=13637"
colormag_page_layout:
- default_layout
hefo_before:
- '0'
hefo_after:
- '0'
categories: "['CULTURA E SPETTACOLO']"
---

 ***Tre location, moltissimi artisti del panorama nazionale e internazionale per una estate a grandissimo rock.***

**Rome calling for the faraway towns**. Scusate, ma l’incipit è chiaro.   
Dopo due anni di fermo dei live a causa delle restrizioni dovute al **Covid 19**, la grande musica torna a Roma. E ci torna con il botto. Rock in Roma rimette piede sul palcoscenico più forte di prima in una edizione che “di grande attesa” è dure poco.

  
L’edizione 2022 sarà davvero una grande festa dello spettacolo dal vivo. La voglia di tornare a respirare musica assieme lo testimoniano già da qualche mese i ‘sold out’ di **Blanco** e del mega concerto dei **Maneskin** al **Circo Massimo**. Considerato uno dei 7 festival musicali più importanti d’Europa, la 12° edizione di **Rock in Roma** accende i riflettori sul suo particolare crossover di generi (rock in tutte le sue forme, ma anche trap e rap compreso il tecno jazz). Una scelta per soddisfare tutte le esigenze dei fan delle grandi rockstar ma anche delle band in ascesa e della musica attuale di tendenza.

<figure class="wp-block-image size-large">![](https://progressonline.it/wp-content/uploads/2022/05/a119267a-010e-47c1-9a6b-1590ec45d744-1-1024x682.jpg)</figure>  
Un programma davvero per tutti i gusti per un festival diffuso che si svolgerà in tre magnifiche location a cominciare dal Circo Massimo dove, dopo aver conquistato il mondo sarà il palcoscenico dei **Maneskin** in un concerto che si prevede memorabile. Il giorno è una data da sottolineare: il **9 luglio**.

Ma oltre i quattro ragazzi romani molte saranno gli artisti che si avvicenderanno sul palco dell’Ippodromo delle Campanelle, sede da sempre di Rock in Roma, che diventerà un grande luogo di aggregazione. Anche in questa edizione il palco si duplicherà con il **Red Stage** e il **Black Stage**, che ospiteranno i live di **Achille Lauro, Ariete, Blanco, Caparezza, Gazzelle, Gianluca Grignani** (attesissimo dopo anni di assenza dalle scene), **Herbie Hanckock, La Rappresentante di Lista, Litfiba** (nel loro concerto di addio alle scene), **Madame, Rkomi, The Chimical Brothers e moltissimi altri**.

<div class="wp-block-image"><figure class="alignright size-large is-resized">![](https://progressonline.it/wp-content/uploads/2022/05/L1_4115-1160x773-1-1024x682.jpg)</figure></div>Un’altra location sarà **l’Auditorium Parco della Musica**, dove nella **Cavea** sono attesi i **Deep Purple, Patty Smith, Skunk Anansie e Paul Weller**, compresi altri nomi internazionali.

  
Ma i live non finiscono qui. In una sorta di joint-venture Rock in Roma è gemellato con alcuni artisti con Rome Summer Fest. I prezzi dei biglietti varieranno da concerto a concerto e per agevolare i trasporti, Rock in Roma ha stipulato un accordo con Trenitalia un piano di mobilità che collega l’Ippodromo della Capannelli al centro della Città, così chiunque potrà raggiungere i vari palcoscenici live. Atac metterà a disposizione dei bus navetta.

  
Per gli appassionati di musica, Rockol sarà nuovamente media partner del festival e Rai Radio 2 sarà la radio ufficiale che racconterà gli appuntamenti della grande musica live. Il calendario completo è scaricabile dal sito [www.rockinroma.it](http://www.rockinroma.it) e i biglietti saranno disponibili in prevendita da rockinroma.com.

   
E allora che il grande spettacolo cominci. E buon live a tutti.

**Roberto Leggio**