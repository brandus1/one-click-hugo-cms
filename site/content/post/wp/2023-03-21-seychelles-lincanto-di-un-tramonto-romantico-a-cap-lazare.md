---
id: 13821
title: 'Seychelles: l&#8217;incanto di un tramonto romantico a Cap Lazare'
author: Redazione
type: "post"
guid: https://progressonline.it/?p=13821
url: "/?p=13821"
colormag_page_layout:
- default_layout
hefo_before:
- '0'
hefo_after:
- '0'
categories: "['VIAGGI']"
---

Esiste un’esperienza romantica adatta agli innamorati che vengono alle **Seychelles** per festeggiare il loro anniversario, la luna di miele o semplicemente per festeggiare il loro amore reciproco: si tratta di un luogo speciale e appartato, sui massi di granito circondati da palme e affacciati sul mare cristallino.

L’attività comprende un [breve tour in club car nella riserva naturale di Cap Lazare](https://www.creoletravelservices.com/activities/), seguito dall’arrivo sulla piattaforma ‘Sunset’ dove la coppia sarà coccolata con tartine, cocco fresco, patatine fritte locali e champagne, mentre si gode su comodi lettini il panorama e il tramonto, lasciandosi toccare dalla rinfrescante brezza oceanica.

Un’esperienza di **romanticismo alla creola**, in un luogo molto esclusivo e intimo.

## Le Seychelles si confermano ancora come una delle mete turistiche più romantiche al mondo

La **Riserva Naturale di Cap Lazare, nel sud di Mahé**, è un ottimo esempio di bellezza dell’ambiente naturale, conservato con cura, e comprende una fattoria locale, vari sentieri e percorsi naturalistici nella foresta e diverse specie endemiche di flora e fauna, tra cui le famose tartarughe giganti di Aldabra. Tutto è completato dalla splendida vista panoramica del belvedere sull’oceano.

Le coppie che prenotano questa esperienza, vengono accompagnate verso l’imbrunire attraverso un sentiero segreto che conduce a un imponente sperone roccioso che regala una vista mozzafiato sull’**Oceano Indiano**, illuminato dal sole che tramonta.

L’attività si può prenotare tutti i giorni, eccetto la domenica, e prevede anche i trasferimenti in auto di andata e ritorno da e per **Cap Lazare**, l’ingresso e il tour guidato della riserva e l’aperitivo con champagne. Sono consigliati abbigliamento e calzature comodi.