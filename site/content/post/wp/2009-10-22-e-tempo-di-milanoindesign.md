---
id: 3281
title: E&#039; tempo di Milano&#045;in&#045;design
author: Redazione
type: "post"
guid: http://progressonline.it/2009/10/22/e-tempo-di-milanoindesign/
url: "/?p=3281"
post_views_count:
- '10'
- '10'
categories: "['CULTURA E SPETTACOLO']"
---

Al via il “Milano design-in-the-city”, il nuovo evento milanese dedicato al product design, in concomitanza con il Salone del Mobile. L’evento è ideato, coordinato e promosso da DesignPartners, che con questa manifestazione interpreta il bisogno delle aziende di avere un punto di incontro per sondare il terreno, aggiornarsi sulle novità del momento, generare traffico negli showroom stessi.

Le parole chiave di questo evento sono: shopping, cultura e intrattenimento. Durante il week end il pubblico potrà seguire percorsi tematici pensati per far conoscere le ultime tendenze e innovazioni del settore e incontrare i designers di fama internazionale. Il tema dell’edizione 2009 è “La forma dei sogni”, una scelta motivata dal “desiderio di comunicare ed esprimere i contenuti del design: continua ricerca verso il miglioramento della qualità della vita”, spiegano gli organizzatori dell’evento. Più di sessanta showroom e punti vendita di design, aperti dalle 10,00 alle 21,00 tra anteprime di prodotto, happening culturali ed attività d’evasione, organizzati in otto percorsi merceologici diversi: “arredi per interni”, “arredi per esterni”, “complementi e oggetti”, “cucina e bagno”, “luce”, “porte e scale”, “tessuti”, “superfici e materiali”.

Punti di accoglienza e d’informazione in piazza San Babila, largo La Foppa e via Croce Rossa. Il Comune di Milano ha attivato, per l’occasione, una campagna di sensibilizzazione all’uso dei mezzi pubblici e grazie all’atelier Marco Piva, ha progettato un percorso “verde” che attraversa le zone interessate dall’evento. I visitatori possono, così, scegliere e programmare i possibili itinerari grazie alla mappatura e un’informazione diffusa e articolata on e off line.   
“Milano design-in-the-city si distingue dagli altri eventi internazionali di design anche per l’organizzazione: i percorsi cittadini saranno tutti percorribili a piedi; su ogni strumento di comunicazione verranno indicate le fermate delle linee metropolitane, i punti BikeMI e le fermate della “Circle line of design” (linea 94), riportando anche le distanze e il tempo necessario per raggiungere a piedi i differenti punti del circuito”, hanno dichiarato gli organizzatori della manifestazione. L’evento si concluderà con la premiazione da parte di una giuria indipendente del miglior allestimento.

**Ambra Fiorin**

[www.milano-designinthecity.com](https://www.milano-designinthecity.com)