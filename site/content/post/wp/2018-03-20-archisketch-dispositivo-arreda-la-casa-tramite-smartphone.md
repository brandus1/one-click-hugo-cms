---
id: 8191
title: Archisketch, il dispositivo che arreda la casa tramite smartphone
author: Redazione
type: "post"
guid: http://progressonline.it/?p=8191
url: "/?p=8191"
colormag_page_layout:
- default_layout
categories: "['DAL WEB']"
tags: "['app per arredo', 'app per arredo casa', 'Archisketch', 'arredare casa', 'arredare casa smartphone', 'arredo casa']"
---

![](https://progressonline.it/wp-content/uploads/2018/03/Archisketch-3D-Interior-Design-Mapping-Tool-01-300x200.jpg)Sembra arrivato dal futuro lo strumento che ci permette di **arredare casa semplicemente tramite lo smartphone**. E’ una piccola scatolina super tecnologica e sembra poter prendere il posto degli architetti, progettando casa e arredi. Si chiama **Archisketch** ed è uno strumento rivoluzionario per quel che riguarda la progettazione, e decorazione, degli interni di casa. Con questo dispositivo l’arte dell’arredo diventa a portata anche per i non professionisti del settore.

Basandosi su un software gratuito che si appoggia sul cloud di Archisketch questo dispositivo, dopo aver misurato gli spazi, generato piani professionali e calcolate le distanze degli angoli, **vi permetterà di “arredare” virtualmente la vostra stanza progettandone anche il mobilio**. Il suo utilizzo è veramente intuitivo: Archisketch dovrà essere collegato all’app dello smartphone. Puntando gli angoli della stanza saranno generati dei modelli in 2D, 3D e anche in VR sfruttando la realtà aumentata e proiettandovi letteralmente nella stanza grazie all’utilizzo di un visore.![](https://progressonline.it/wp-content/uploads/2018/03/ArchiSketch-Bob-Borson-sketch-book-300x300.jpg)

Si potrà trascinare e decorare lo spazio catturato proprio come un professionista del settore: mettete da parte i dispositivi super costosi per la misurazione di spazi e angoli, questo device vi fornirà una mano più che utile per progettare gli arredi della casa tramite la piattaforma online dell’azienda.  
L’applicazione collegata ad Archisketch è **disponibile sia per Andoid che iOS e permette di misurare la stanza secondo 3 modelli prestabiliti**: la modalità Laser consente di calcolare ambienti con una distanza massima di 40 metri. La modalità AR consente di misurare una distanza tra due oggetti fino a 20 metri. La modalità Space invece misura ogni spazio in 3 dimensioni per generare automaticamente planimetrie 2D e 3D. Il dispositivo inoltre è compatibile con i software più popolari di progettazione in 3 dimensioni.

L’era della progettazione della casa a costo zero (o quasi) è dunque arrivata. **Archisketch** infatti è disponibile per ora in crowfounding su Kickstarter con un preorder a 134 dollari (circa 100 euro): la produzione del dispositivo dovrebbe iniziare proprio in questo mese mentre la sua messa in commercio è prevista per maggio.