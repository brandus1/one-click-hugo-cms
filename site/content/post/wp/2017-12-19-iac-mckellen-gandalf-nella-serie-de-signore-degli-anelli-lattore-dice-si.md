---
id: 7557
title: Iac McKellen Gandalf nella serie de &#8220;Il Signore degli Anelli&#8221;?
  L&#8217;attore dice si
author: Redazione
type: "post"
guid: http://progressonline.it/?p=7557
url: "/?p=7557"
colormag_page_layout:
- default_layout
categories: "['CULTURA E SPETTACOLO']"
tags: "['Il Signore degli Anelli', 'Il Signore degli anelli Amazon', 'Il signore degli anelli gandalf', 'Il Signore degli anelli serie']"
---

![](https://progressonline.it/wp-content/uploads/2017/11/Ian_McKellen_by_Juan_Bastos-236x300.jpg)Prima i[ rumors](https://progressonline.it/frodo-presto-sul-piccolo-schermo-possibile-serie-tv-signore-degli-anelli/), poi la notizia ufficiale arrivata poche settimane fa. “**Il Signore degli Anelli” sbarca sul piccolo schermo** e, dopo aver conosciuto la fortunata trilogia cinematografica, vedrà il riadattamento televisivo dei racconti di Tolkien. Amazon tv ha infatti acquistato i diritti dei famosi libri, ma **non riproporrà come serie tv il cammino effettuato dalla Contea al Monte Fato**.  
Da quel poco che si sa sulla trama ciò che vedremo sulla piattaforma streaming di Amazon sarà un **prequel** dei film diretti da Jackson, ma potrebbe esserci una piacevole sorpresa (o meglio conferma) nella nuova serie.

I panni di **Gandalf** infatti potrebbero essere indossati ancora da **Sir Ian McKellen**, l’attore che già nelle pellicole cinematografiche (compreso “Lo Hobbit”) aveva impersonato il potente mago alleato di Bilbo prima e di Frodo poi. Questo stando almeno a quanto dichiarato dallo stesso attore britannico che, interrogato sull’eventualità di tornare a interpretare Gandalf, ha risposto così: “*Non ho detto di sì ma solo perché nessuno me l’ha ancora chiesto. Gandalf ha più di 7000 anni, non sarei troppo vecchio per interpretarlo…*“.![](https://progressonline.it/wp-content/uploads/2017/11/El_Señor_de_los_Anillos_lectura-300x225.jpg)

Un’apertura nemmeno troppo velata dell’attore che, dopo aver svestito definitivamente il mantello nero di Magneto degli X Men, tornerebbe volentieri a indossare quello grigio di Gandalf. Sarebbe sicuramente un’ipotesi più che gradita per i fan della saga, una scelta idonea per dare continuità al lavoro già svolto sul set da Sir Ian.

L’appello ai responsabili del casting della serie *Il Signore degli Anelli* è stato lanciato, solo il tempo ci dirà se verrà effettivamente raccolto dai diretti interessati…