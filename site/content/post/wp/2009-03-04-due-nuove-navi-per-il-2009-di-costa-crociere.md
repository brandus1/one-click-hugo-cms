---
id: 3386
title: Due nuove navi per il 2009 di Costa Crociere
author: Redazione
type: "post"
guid: http://progressonline.it/2009/03/04/due-nuove-navi-per-il-2009-di-costa-crociere/
url: "/?p=3386"
post_views_count:
- '13'
- '13'
categories: "['VIAGGI']"
---

 <font face="Tahoma, sans-serif"><font size="2">La flotta di Costa Crociere si arricchisce di altre due stelle. Due navi che confermano Costa come il più grande gruppo turistico italiano e la compagnia di crociere numero uno in Europa. Costa Pacifica e Costa Luminosa saranno battezzate il prossimo 5 giugno a Genova. Disegnate dal celebre architetto e interior designer Joseph Farcus si tratta di ammiraglie che condensano tutti i pregi dell’offerta Costa: benessere, intrattenimento, itinerari esclusivi, arte, gastronomia di alta qualità, relax, socializzazione e spazi per l’intimità della famiglia e della coppia. Le novità, però, non si esauriscono con Luminosa e Pacifica. A febbraio 2010, infatti, ci sarà il lancio di Costa Deliziosa, gemella di Luminosa, attualmente in costruzione presso lo stabilimento Ficantieri di Marghera.</font></font>

<font face="Tahoma, sans-serif"><font size="2">92.700 tonnellate di stazza per accogliere fino a 2.828 ospiti in 1.130 cabine, di cui 772 dotate di balcone privato. Questi i numeri di Costa Luminosa, una nave esclusiva ed innovativa.</font></font>

<font face="Tahoma, sans-serif"><font size="2">Studiata appositamente per soddisfare e appagare le esigenze di quei clienti che richiedono l’eccellenza del servizio in un ambiente elegante e raffinato, in una sola parola di coloro che sono alla ricerca del “meglio”, la nuova Ammiraglia anticiperà le tendenze nel mondo del design contemporaneo con uno stile unico e inconfondibile: interni rifiniti con materiali pregiati come marmi, legni e madreperla, e utilizzo di tecnologie LED all’avanguardia. </font></font>

<font face="Tahoma, sans-serif"><font size="2">Gli amanti dei giochi troveranno a bordo pane per i propri denti: a disposizione, infatti, uno spettacolare cinema 4D per vivere da protagonisti avventure rese incredibili da effetti speciali ed animazioni; un simulatore golf per professionisti con un percorso a diciotto buche ispirato ai trentasette campi più famosi al mondo; un simulatore di Gran Premio, non un semplice videogioco ma una vera e propria monoposto che riproduce fedelmente la guida di un’auto da Formula1 su emozionanti circuiti. Altra novità assoluta sarà un’area attrezzata esclusivamente con Playstation 3 per gustare in ogni momento il brivido e le emozioni dei videogames. </font></font>

<font face="Tahoma, sans-serif"><font size="2">Tra le principali sorprese di questa nave non si può tralasciare il teatro. Una struttura sofisticata che coprirà una superficie di 1.300 mq, disposta su tre livelli, con un’altezza di circa dieci metri, che potrà ospitare fino a 800 spettatori. Per coloro che preferiscono il video alle esibizioni live sarà invece a disposizione un megaschermo di 18 mq che, grazie alla sua particolare tecnologia, offrirà musica ed intrattenimento a tutte le ore del giorno. </font></font>

<font face="Tahoma, sans-serif"><font size="2">Costa Luminosa non sarà solo la nave della luce e del divertimento, ma anche dello sport, del benessere e dell’ottima cucina. A bordo si potrà fare jogging o pattinare sulla pista da roller skate, scoprendo le speciali sensazioni dello sport tra cielo e mare. Senza dimenticare ovviamente l’attrezzatissima palestra che renderà questo gioiello Costa la prima nave al mondo ad offrire una sala Kinesis a cura della Technogym per allenamenti sia singoli che in gruppo. Per rilassarsi dopo lo sforzo fisico, poi, è a disposizione Samsara spa, il centro benessere di 3.500 mq da mille e una notte. </font></font>

<font face="Tahoma, sans-serif"><font size="2">Per la sera appuntamento al Ristorante Club, il luogo in cui s’incontrano la raffinatezza del design e l’accuratezza del servizio. Al timone di un gruppo di chef selezionati tra i migliori del panorama internazionale ci sarà Ettore Bocchia, insignito nel 2005 di una stella Michelin e ideatore della rivoluzionaria cucina molecolare.</font></font>

<font face="Tahoma, sans-serif"><font size="2">Gli amanti della musica potranno invece optare per Costa Pacifica, un vero “Greatest Hits” in quanto realizzata scegliendo il meglio delle navi della flotta Costa. Per la prima volta, con Pacifica, si potrà vivere un’esperienza musicale completa, unica e irripetibile. La musica, infatti, caratterizzerà l’ispirazione del design interno e delle opere d’arte, e potrà essere ascoltata, letta e vissuta in ogni area della nave. Una colonna sonora inedita composta da 29 brani a cura del Maestro Mauro Pagani, realizzata in esclusiva per Costa Crociere, accompagnerà l’ospite in un prestigioso viaggio tra le note. Ogni ambiente, infatti, sarà contraddistinto da uno di questi brani che ispirano anche il nome stesso dell’area. </font></font>

<font face="Tahoma, sans-serif"><font size="2">A bordo, però, la musica non sarà solo da ascoltare. Pacifica, infatti, sarà la prima nave al mondo ad avere una vera sala d’incisione, dotata di tutte le apparecchiature più sofisticate, dove gli ospiti, coadiuvati da un tecnico audio, potranno cantare la loro canzone preferita su base musicale ed incidere un cd ricordo della vacanza. </font></font>

<font face="Tahoma, sans-serif"><font size="2">In una linea di continuità con Costa Luminosa, anche su Pacifica saranno disponibili “Playstation World”, l’area interamente dedicata al videogaming di ultima generazione, il Teatro, il megaschermo da 18mq ed il magnifico centro benessere Samsara spa.</font></font>

<font face="Tahoma, sans-serif"><font size="2">Tra una nota e l’altra si potranno gustare prelibati piatti nell’ambiente elegante e raffinato del Ristorante Club Blue Moon, con menù a cura di Ettore Bocchia. </font></font>

<font face="Tahoma, sans-serif"><font size="2">**Walter Astori**</font></font>

**<font size="2">[www.costacrociere.it](https://www.costacrociere.it/) </font>**