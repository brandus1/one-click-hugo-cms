---
id: 4122
title: Appuntamento a Ginevra
author: Redazione
type: "post"
guid: http://progressonline.it/?p=4122
url: "/?p=4122"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
post_views_count:
- '22'
- '22'
categories: "['AUTO']"
---

<div>Una passerella di grande prestigio per tutto il mondo dell’auto che si dà appuntamento nella città svizzera per presentare sia le nuove serie di modelli, che debutteranno sul mercato nel corso dell’anno, sia le concept car e gli studi di design che anticipano gli sviluppi e le tendenze del settore</div><div></div><div>Inaugurato nel 1905 come fiera nazionale, il Salone di Ginevra ha assunto nel 1924 lo status internazionale e oggi, insieme a Francoforte, Parigi, Detroit e Tokyo, fa parte delle cinque manifestazioni fieristiche riconosciute dall’OICA (Organisation Internationale des Constructeurs d’Automobiles) in qualità di “Majors”. Significativa è la neutralità dell’industria automobilistica svizzera che costituisce un punto a favore per l’esposizione in quanto consente ai costruttori di far risaltare tutti i loro prodotti, senza disparità. La manifestazione è diventata, così, il momento ideale per presentare le novità che si potranno ammirare – e guidare – nel corso dell’anno.</div><div></div><div></div><div>**Renault Megane Sporter GT**</div><div>Renault presenta la nuova Megane Sporter nella versione GT: un modello elegante e di classe che offre una modularità intuitiva con un vano bagagli facilmente configurabile e una lunghezza di carico leader nel suo segmento.</div><div>Il design associa dinamismo ed eleganza, con le sue linee messe in risalto dal profilo cromato dei cristalli laterali e del montante posteriore. La linea del tetto è evidenziata dalle barre in alluminio anodizzato dalle finiture opache (in tinta Dark Metal sulla versione GT), mentre la posizione ribassata e le ampie carreggiate rinforzano il suo assetto sulla strada. Nuova Megane Sporter presenta, inoltre, una firma luminosa distintiva a forma di C nella parte anteriore ed eredita i geni di Renault Sport: il paraurti anteriore è progettato per esprimere tutta la sua sportività. Le griglie della calandra, a nido d’ape, sono specifiche e le prese d’aria inferiori sono incorniciate da due aeratori. Nella parte posteriore, poi, è equipaggiata da un tubo di scappamento cromato e da un diffusore profilato per rinforzarne il look dinamico.</div><div>La nuova Megane Sporter GT è la prima station wagon del segmento C a beneficiare della tecnologia 4CONTROL® che le conferisce dinamismo e precisione su strade sinuose e un’inedita agilità urbana nelle manovre, assicurando un reale piacere di guida.</div><div>[www.renault.it](https://www.renault.it)</div><div> </div><div>**Fiat 124 Spider**</div><div>Progettata nel Centro Stile di Torino, la nuova Fiat 124 Spider s’ispira ad alcune finiture della Spider originaria del 1966 – unanimemente considerata come una delle più belle vetture Fiat di sempre – e le reinterpreta in una silhouette slanciata e fuori dal tempo, con una bella fiancata classica dalle proporzioni perfette e un rapporto abitacolo/cofano simile a quello delle auto da corsa. Un richiamo al modello storico arriva anche dalla griglia superiore e dal motivo della calandra esagonale, dalle classiche “gobbe” sul cofano anteriore e dalle marcate luci posteriori orizzontali.</div><div>Gli interni sono progettati e realizzati per garantire il massimo del comfort agli occupanti, a partire dall’impiego di materiali morbidi di alta qualità. È stata studiata a fondo l’ergonomia della vettura per esaltarne l’esperienza di guida anche attraverso una perfetta disposizione di pedali, volante e cambio.</div><div>La Fiat 124 Spider è disponibile in due allestimenti – 124 Spider e Lusso – ciascuno proposto in otto colori di carrozzeria: due pastello (Rosso Passione e Bianco Gelato), cinque metallizzati (Nero Vesuvio, Grigio Argento, Grigio Moda, Bronzo Magnetico, Azzurro Italia) e il tristrato Bianco Ghiaccio.</div><div>Inoltre, per festeggiare il ritorno del modello, 124 esemplari faranno parte di un’edizione limitata denominata “Anniversary” che sarà contraddistinta da un badge celebrativo numerato, dalla livrea Rosso Passione e dai sedili in pelle di colore nero.</div><div>[www.fiat.it](https://www.fiat.it)</div><div></div><div>**Seat ATECA**</div><div>La casa spagnola presenta il suo primo Suv, un perfetto mix di design unico, guida dinamica e versatile ed elevata funzionalità, ideale per vivere anche il traffico urbano con stile. La nuova ATECA spicca per connettività, sistemi di assistenza e motorizzazioni efficienti, collocandosi tra i Suv più all’avanguardia del suo segmento.</div><div>Sarà disponibile sul mercato con un’ampia gamma di motorizzazioni – propulsori turbo a benzina dal 1.0 TSI 115 CV al 1.4 TSI 150 CV e diesel 1.6 TDI 115 CV e 2.0 TDI da 150 e 190 CV – con trazione anteriore o integrale e cambio manuale o DSG a doppia frizione. Tra le dotazioni tecnologiche sono inclusi i proiettori full-LED, un ampio pacchetto di sistemi di assistenza- Traffic Jam Assist e il nuovo Emergency Assist- e innovativi sistemi infotainment, con schermo tattile da 8 pollici e connettività Full Link. L’allestimento è disponibile in quattro versioni, tutte contraddistinte da materiali di qualità superiore e da una varietà di colori in grado di incontrare i gusti più disparati, in particolare con la ATECA Xcellence, versione top di gamma.</div><div>Secondo Luca de Meo, CEO di SEAT S.A.: “La Seat ATECA è destinata a diventare il nostro terzo pilastro, portando avanti la formula di successo di Leon e Ibiza. Il segmento dei SUV ci offre enormi opportunità, giacché le vendite cresceranno del 25% in Europa occidentale. Per di più, l’arrivo del Suv sarà un fattore decisivo per migliorare l’immagine del Marchio. Questa è la nostra sfida chiave”.</div><div></div><div>[www.seat-italia.it](https://www.seat-italia.it)</div><div> </div><div>**Nuova Ford Kuga**</div><div>La Ford Kuga 2016, presentata in anteprima al Mobile World Congress di Barcellona, è il rinnovato crossover della casa automobilistica statunitense migliorato nell’estetica e arricchito di numerose novità.</div><div>Presenta proiettori adattivi bi-xeno abbinati a luci diurne a LED, fendinebbia di grandi dimensioni, gruppi ottici posteriori ridisegnati e una nuova collezione di cerchi in lega, oltre alla personalizzazione con le nuove livree Mimetic Green e Copper Pulse Red. Inoltre, è stato introdotto il volante riscaldabile e il sistema multimediale SYNC 3 si fregia della tecnologia AppLink con l’accesso a numerosi servizi come Spotify, AUPEO!, Audioteka, Goal Live Scores e Meople.</div><div>La nuova Kuga scende in strada con l’inedito propulsore TDCi 1.5 litri da 120 CV disponibile solo sulla versione con trazione anteriore , TDCi 2.0 litri da 150 CV e nella variante da 180 CV con trazione integrale, mentre per i benzina troviamo l’EcoBoost 1.5 litri disponibile nelle versioni da 120 o 150 CV con trazione anteriore e da 182 CV esclusivamente con trazione integrale. In aggiunta alla trazione integrale intelligente presente su alcune versioni, la Kuga dispone anche del controllo di stabilità in curva, del Torque Vectoring, di Active City Stop e Active Park Assist.</div><div>[www.ford.it](https://www.ford.it)</div><div></div><div></div><div>**Nuova Peugeot 2008**</div><div>La Peugeot 2008 si rinnova e si colloca di nuovo saldamente in testa nel mercato europeo dei Suv compatti, puntando sul design, da sempre punto debole degli acquirenti del Vecchio Continente.</div><div>Così cambia la griglia anteriore, si aggiungono nuove protezioni plastiche nella parte bassa e nuovi gruppi ottici tridimensionali, ma anche un nuovo spoiler posteriore. Le varianti di colore aumentano con l’inserimento di nuove tinte e debutta un nuovo allestimento dalle caratteristiche sportive denominato GT Line, che e include i cerchi in lega da 17 pollici e una tinta bi-colore (rosso e nero), e le finiture cromate esterne in nero. Invariata la gamma delle motorizzazioni, tra il 1.2 benzina Puretech da 82, 110 e 130 CV, e il 1.6 diesel BlueHDi, da 75, 100 e 120 CV.</div><div>Gli interni della nuova 2008, invece, presentano il pregiato rivestimento in pelle pieno fiore per il volante, la cuffia del cambio e del freno a mano, pedaliera in alluminio e strumentazione rossa.</div><div>Inoltre, per tutte le versioni, si rinnovano le finiture e il sistema di infotainment si aggiorna con le funzioni MirrorLink e MirrorScreen insieme alla compatibilità con Apple CarPlay.</div><div>Per quanto riguarda i sistemi di assistenza alla guida, invece, compare per la prima volta la frenata automatica urbana fino a 30 km/h, mentre si riconferma la presenza del pacchetto GripControl, che affianca alla gestione elettronica della trazione con la simulazione del differenziale autobloccante i pneumatici M+S Goodyear.</div><div>[www.peugeot.it](https://www.peugeot.it)</div><div> </div><div>**Mercedes-AMG C 43 4MATIC Coupé**</div><div>Tecnologia tipica delle vetture sportive e fascino delle competizioni automobilistiche diventano accessibili, grazie alla Mercedes-AMG C 43 4MATIC Coupé, che inaugura il lancio di un’intera gamma di modelli 43.</div><div>Con l’assetto sportivo RIDE CONTROL AMG di serie, la nuova nata di casa Mercedes-AMG ha tutti i presupposti per garantire una dinamica di marcia elevata e un comfort superiore nei lunghi viaggi. Le prestazioni del motore V6 biturbo da 3,0 litri -con una potenza massima di 270 kW (367 CV) e una coppia massima di 520 Nm- preannuncia prestazioni eccellenti: lo scatto da 0 a 100 km/h richiede 4,7 secondi e la velocità massima è limitata elettronicamente a 250 km/h.</div><div>Il nuovo cambio automatico 9G-TRONIC dagli innesti rapidi, insieme alla trazione integrale 4MATIC Performance AMG e la tecnologia dedicata per l’assetto garantiscono un’agilità elevata e una dinamica trasversale entusiasmante.</div><div>Così il guidatore può trarre vantaggio da una tendenza al rollio ridotta, da un’accelerazione trasversale maggiore, da una trazione migliore e da una neutralità elevata in situazioni limite – scegliendo tra i tre livelli di assetto ‘Comfort’, ‘Sport’ e ‘Sport Plus’ del sistema automatico di regolazione delle sospensioni mediante un tasto posto sulla consolle centrale – e personalizzare l’esperienza di guida.</div><div></div><div>[www.mercedes-benz.it](https://www.mercedes-benz.it)</div><div></div><div></div><div>**Toyota Concept C-HR**</div><div>Con Concept C-HR Toyota porta a Ginevra la sua idea di crossover compatto, un’ auto progettata per semplificare la vita in città, mantenendo inalterata la robustezza e la caratteristica architettura a diamante del prototipo originale. La carrozzeria, scolpita da numerosi dettagli, ricorda la superficie sfaccettata di una pietra preziosa, ma è notevolmente alleggerita dagli angoli smussati che, al tempo stesso, mettono in risalto lo stile aggressivo dei passaruota anteriori e posteriori e dell’elaborata struttura dei fari che incorpora una versione high-tech 3D dell’esclusivo sistema di luci diurne al LED.</div><div>Grazie alle 5 porte, alla nuova carrozzeria grigia metallizzata, al miglioramento di anteriore, posteriore e pacchetto luci, il Concept C-HR fa già sognare gli automobilisti presentandosi come una vettura che ben si adatta ad ogni situazione e condizione.</div><div>Sotto il profilo coupé, infatti, una nuova piattaforma ideale per controllo e manovrabilità all’avanguardia, con il baricentro più basso e un’aumento di rigidità, suggeriscono già un’esperienza di guida senza pari, insieme alle dimensioni – 4.350 mm di lunghezza, 1.850 mm di larghezza e 1.500 mm di altezza- .</div><div>[www.toyota.it](https://www.toyota.it)</div><div></div><div></div>