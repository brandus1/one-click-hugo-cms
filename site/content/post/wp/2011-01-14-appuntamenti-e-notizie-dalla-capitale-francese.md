---
id: 3479
title: Appuntamenti e notizie dalla capitale francese
author: Redazione
type: "post"
guid: http://progressonline.it/2010/03/15/appuntamenti-e-notizie-dalla-capitale-francese/
url: "/?p=3479"
post_views_count:
- '13'
- '0'
- '14'
- '1'
categories: "['VIAGGI']"
---

Banlieues Bleues

Fino al 16 aprile Parigi ospiterà l’annuale rassegna musicale chiamata Banlieues Bleues, giunta alla 27esima edizione. I migliori locali si alterneranno con ospiti di rilievo dei più svariati generi musicali, che vanno dal Jazz all’ R&amp;B. Per la verità non parliamo di Parigi città ma delle cittadine vicine come Saint Denis e le immediate periferie della capitale (da qui il nome banlieues, per l’appunto periferie in francesce).

Se vi trovate a Parigi in questo periodo e volete ascoltare un po’ di buona musica potreste dare una occhiata al sito ufficiale del festival, dove troverete il programma con tutti i concerti previsti. Unica raccomandazione è programmare bene la visita perchè non tutti i locali sono facilmente raggiungibili, sopratutto per noi turisti. <font color="#000080"><span lang="zxx"><u>[www.banlieuesbleues.org](https://www.banlieuesbleues.org/)</u></span></font>

Parigi e la cultura italiana

A vent’anni dalla morte, Parigi rende omaggio allo scrittore Alberto Moravia con una retrospettiva, libri, film e incontri. In particolare alla Cinematheque francaise, in collaborazione con l’Istituto italiano di Cultura di Parigi, verranno proiettati dal 3 marzo i film tratti dai suoi, come ‘Il disprezzo’ di Godard, ‘La ciociara’ di De Sica, ‘Il conformista’ di Bertolucci. Per tutto il mese verranno anche organizzate letture e tavole rotonde sul ‘cinema secondo Moravia’. <font color="#000080"><span lang="zxx"><u>[www.cinematheque.fr](https://www.cinematheque.fr/)</u></span></font>

Scandalo antifumo

Polemiche per la nuova campagna antifumo lanciata in Francia per sensibilizzare soprattutto i più giovani all’importanza di non essere dipendenti dalle sigarette. Per promuovere questo messaggio, l’Associazione per i diritti dei non fumatori, il Dnf, ha proposto due scatti fotografici che hanno raccolto reazioni davvero molto forti: queste fotografie ci mostrano dei ragazzi che simulano una fellatio, con in bocca una sigaretta, al posto del membro maschile dell’uomo che tiene la testa di questi giovani ragazzi. La campagna dell’Associazione paragona il vizio del fumo ad un atto di sottomissione sessuale. “Fumare, è essere schiavi del tabacco“, questo lo slogan di questa campagna antifumo, che l’associazione ha voluto pubblicare: una campagna davvero molto forte che ha sollevato numerose polemiche.

Ranieri trionfa a Parigi

E’ stato un successo il primo concerto di Massimo Ranieri all’Olympia di Parigi dove ha presentato ‘Canto perché non so nuotare’. In platea, fan venuti dall’Italia e francesi curiosi di scoprire questo poliedrico artista. E Charles Aznavour e Claudia Cardinale. Tre ore di spettacolo in cui Ranieri ha cantato, ballato, si e’ esibito in esercizi ginnici e tip tap alternati a momenti più intimi. Come L’Istrione, canzone di Aznavour di cui Ranieri è interprete in Italia.

Casanova si trasferisce in Francia

I manoscritti originali delle memorie di Giacomo Casanova e delle sue 122 donne sono stati acquisiti dalla Biblioteca Nazionale di Francia (BNF), con sede a Parigi, per la cifra di 7 milioni di euro. “La storia della mia vita”, questo il titolo originale dell’opera, è stata una raccolta molto ambita negli ultimi 50 anni poiché le più importanti biblioteche del mondo hanno tentato di aggiudicarsela, ma alla fine quella parigina è riuscita a spuntarla dopo una lunga e silenziosa trattativa. I contatti tra la Bnf e l’ambasciata tedesca, custode dell’opera nella città di Lipsia, furono intrapresi nel 2007. La finalizzazione si è avuta solo tre anni dopo. Oltre alla suddetta opera, la Bnf si è assicurata anche altri documenti, per un totale di 3.700 pagine scritte da Casanova a partire dal 1789 fino alla sua morte nel 1798. I documenti sono intatti, solo leggermente deteriorati nei bordi e presentano una calligrafia stretta e regolare.

**a cura della redazione**