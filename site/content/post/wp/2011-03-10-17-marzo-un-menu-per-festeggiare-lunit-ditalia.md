---
id: 3560
title: '17 marzo: un menu per festeggiare l&#039;Unit  d&#039;Italia'
author: Redazione
type: "post"
guid: http://progressonline.it/2011/03/10/17-marzo-un-menu-per-festeggiare-lunit-ditalia/
url: "/?p=3560"
post_views_count:
- '12'
- '12'
categories: "['VIAGGI']"
---

Era il 1865 quando cominciarono a sorgere su via Nazionale, nelle adiacenze della Stazione Termini, i palazzi in stile “umbertino” che avrebbero poi accolto i funzionari del nuovo Governo Italiano.

Tra i primi edifici ad essere eretti fu proprio l’Hotel Quirinale con l’attiguo Teatro dell’Opera (all’epoca si chiamava Teatro Costanzi dal nome dell’imprenditore che li costruì). Un hotel così significativamente denso di storia non può non festeggiare la ricorrenza dell’Unità d’Italia, e lo fa con menu ispirato al tricolore che verrà servito agli ospiti del suo Ristorante “Rossini” il 17 marzo.

E se il clima sarà tiepido con un primo assaggio di primavera si potrà mangiare nel rigoglioso giardino interno all’ombra di un centenario cedro del Libano.  
<u> **Celebrazioni e festeggiamenti previsti a Roma il 17 marzo**</u>

Roma per il 150 anniversario dell’Unità d’Italia sarà al centro delle attenzione per quanto riguarda gli eventi e le attrattive in programma per il 17 marzo 2011. Primo fra tutti la Notte Bianca che si svolgerà la notte fra il 16 e il 17 marzo, e che vedrà in scena una serie di artisti e iniziative volte ai festeggiamenti della nostra Patria, che si concluderanno alle 7 del mattino con il rito dell’alza bandiera: un evento emozionante che ci farà sentire tutti più “uniti”.

Le iniziative non si fermano qui: è quasi confermata anche l’apertura fino a tardi dei musei statali nonché la possibilità di tariffe agevolate o addirittura ad ingresso gratuito. Durante la giornata del 17 marzo, il Presidente della Repubblica Napolitano, si recherà all’Altare della Patria e poi al Pantheon per rendere omaggio alle tombe di chi ha realizzato l’Italia con a propria vita. In seguito il Gianicolo scandirà gli anni dell’unità italiana con 150 colpi di cannone.

Alle ore 19 poi tutti in Piazza del Popolo per un gran concerto aperto a tutti , mentre al Teatro dell’Opera andrà in scena il Nabucco di Giuseppe Verdi diretto dal Maestro Riccardo Muti. Tantissime ancora le iniziative e gli eventi in programma, molti dei quali ancora in fase di elaborazione: per tutte le info aggiornate visitate il sito ufficiale del comune di Roma [www.comune.roma.it](https://www.comune.roma.it.)