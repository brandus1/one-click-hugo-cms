---
id: 7735
title: (Gallery) Pink Floyd, la mostra &#8220;Their mortal remains&#8221; protagonista
  al MACRO di Roma
author: Redazione
type: "post"
guid: http://progressonline.it/?p=7735
url: "/?p=7735"
colormag_page_layout:
- default_layout
categories: "['SLIDE']"
tags: "['Macro Roma', 'mostre Macro Roma', 'Pink Floyd', 'Pink Floyd mostra', 'Pink Floyd mostra Roma', 'Pink Floyd Roma', 'Pink Floyd their mortal remains', 'their mortal remains']"
---

Tra grandi allestimenti, strumenti originali, memorabilia della band e interventi video dei diretti interessati si snoda la **mostra di Roma sui Pink Floyd**. “Their mortal remains” (I loro resti mortali), questo il titolo dell’evento che dal 19 gennaio al primo luglio sarà protagonista al **MACRO** di Via Nizza. Una mostra storica dedicata ad una band che ha scritto pagine importanti nel libro della musica: **i Pink Floyd sono stati un simbolo del rock tra gli anni ’60 e gli anni ’80**, continuando ancora oggi a raccogliere fan e a vendere dischi in tutto il mondo.

Oggi presso il museo d’Arte Contemporanea di Roma si è svolta **la conferenza stampa di presentazione della mostra** dedicata alla band britannica. “Their mortal remains” vuole celebrare i 50 anni della sua nascita di una band iconica, capace di segnare un’epoca e di abbracciare più generazioni.

Il sindaco di Roma **Virginia Raggi** è intervenuta in conferenza stampa mostrando entusiasmo per questa possibilità che Roma ha saputo cogliere al volo. L’Italia è infatti il primo paese dopo la Gran Bretagna ad ospitare l’evento e il primo cittadino della Capitale ha espresso così la sua soddisfazione: “Siamo lieti ad essere i primi ad ospitare una band mitica… E’ stata di grande impatto per me la prima volta che ho ascoltato i Pink Floyd; **con loro è iniziata una fase nuova della musica, con loro si fa un viaggio**, con i testi che sembrano parlare ad ognuno di noi…Credo sia stata una band unica nel suo genere e questa mostra riesce ad avvolgere i visitatori facendo loro provare l’emozione di un vero concerto. E’ un’esperienza coinvolgente e avvincente.”

Di seguito potete trovare una piccola anteprima della mostra allestita al **MACRO** e protagonista fino al primo luglio. Una mostra coinvolgente ed immersiva che saprà isolarvi all’interno del mondo dei **Pink Floyd**. Appuntamento imperdibile per tutti i fan della band britannica.