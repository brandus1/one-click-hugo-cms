---
id: 11784
title: "Identit\xE0 e novit\xE0: l&#8217;approccio vincente di Glamour Tour Operator"
author: Redazione
type: "post"
guid: http://progressonline.it/?p=11784
url: "/?p=11784"
colormag_page_layout:
- default_layout
categories: "['Uncategorized']"
tags: "['Glamour tour operator']"
---

*Glamour è un Tour Operator di Viareggio dall’approccio sartoriale, con esperienza più che ventennale in tutto il mondo. Attenzione alle tendenze, nuove mete sia esclusive sia più easy, interpretazione delle esigenze di mercato e sinergia commerciale. Questi i punti fermi di un catalogo sempre in aggiornamento e pensato per i viaggiatori. Ma due cose rimangono invariate, perché rappresentano l’identità e la vocazione del gruppo: la cura dei dettagli e l’esclusività.*

<figure aria-describedby="caption-attachment-11785" class="wp-caption alignleft" id="attachment_11785" style="width: 350px">![](https://progressonline.it/wp-content/uploads/2019/09/Fabrizio-300x225.jpg)<figcaption class="wp-caption-text" id="caption-attachment-11785">Fabrizio Gmeiner – Direttore Commerciale Glamour T.O.</figcaption></figure>

**Glamour Tour Operator** è una realtà in continua crescita da più di vent’anni, il **Direttore Commerciale Fabrizio Gmeiner** ne svela la strategia vincente: «*Per noi è importante creare mercato, guidare il mercato e non farsi guidare dal mercato*».

**Sempre mantenendo le caratteristiche di personalizzazione e viaggi tailor made in tutto il mondo**, nell’ultimo anno hanno ampliato la loro offerta, evolvendosi: «*Abbiamo aperto nuove destinazioni, le ultimissime: Giordania, Israele e Brasile, Zanzibar, naturalmente con personale addetto al booking con esperienza sulla destinazione. Nel 2018 abbiamo aperto il prodotto Mar Rosso con il nuovo marchio Sneakers, sempre mantenendo il vero tailor made*».

**Anche andare incontro al consumatore capendone le esigenze è essenziale**; il turismo segue andamenti che si aprono a interpretazioni sociologiche: «*Vediamo picchi più alti di richiesta di preventivi in alcuni mesi dell’anno, cosa che prima non era così evidente, proprio per questo cerchiamo di avere sempre offerte dai nostri allotment in tanti mesi dell’anno, e nello stesso tempo cerchiamo di stimolare e premiare un advance booking senza che questo venga penalizzato da offerte last minute. Naturalmente rimane il nostro grande investimento con i 3500 posti di allotment per il periodo delle festività di fine anno*».

**Parlando di Capodanno**, ecco le mete previste interpretando le tendenze: «*Come sempre New York, ma notiamo un interesse sempre maggiore anche sul Sud America e sull’area caraibica meridionale. Inoltre cresce ulteriormente l’interesse per l’Oceano Indiano*».

Troviamo infatti un riscontro nelle anticipazioni sulle prossime novità, destinazioni, target e obiettivi da raggiungere: «*Vogliamo ampliare l’offerta della destinazione Oceano Indiano, mettendo sul mercato nuove aperture e conseguentemente offerte vantaggiose ed esclusive. Abbiamo anche mirato al target più economico sul mercato Mar Rosso col brand Sneakers*».![](https://progressonline.it/wp-content/uploads/2018/10/glamour-logo-2-300x183.jpg)

**Con il brand Sneakers per viaggi più easy** Glamour ha ricevuto, a poco più di un anno dal suo esordio, un ottimo riscontro: «*Le agenzie stanno percependo il prodotto come un prodotto più semplice da vendere ma non meno curato. Potenzieremo ed inseriremo molte partenze Europa per la stagione 2019-2020*».

In conclusione, per rimanere fedele a se stesso, **Glamour Tour Operator punterà come sempre sullo sviluppo ulteriore e costante dell’esclusività**, caratteristica che richiede un continuo cambiamento. «*Cercheremo di stimolare destinazioni già affermate con inserimenti di città e aree meno presenti nelle offerte sul mercato*».

**Naturalmente il successo di un tour operator** non è fatto solo di offerta di qualità e tendenze, ma anche di **una buona rete commerciale**, efficace e sinergica. Glamour ci tiene molto, come dice Gmeiner: «*Abbiamo una presenza massiccia sul territorio con un forza vendite di 14 persone, che crea occasioni e opportunità per le nostre agenzie. Cerchiamo di offrire opportunità convenienti per portarle verso il tour operator. Abbiamo in previsione di potenziare alcune zone con una doppia presenza commerciale, in Lombardia, Lazio e Toscana*».

Proprio per curare l’aspetto coesivo dell’azienda e dei suoi interlocutori e per fare team building, **Glamour organizza annualmente il Glamour Exclusive Weekend**, **quest’anno dal 20 al 23 settembre**. «*L’obiettivo è consolidare un evento che sia sempre di più un appuntamento di incontro tra noi, i nostri partner commerciali e le nostre agenzie partner: una piccola fiera dove ci si possa conoscere, confrontarsi e sopratutto crescere insieme*».