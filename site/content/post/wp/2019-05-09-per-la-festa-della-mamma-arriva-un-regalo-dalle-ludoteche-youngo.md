---
id: 11231
title: Per la festa della mamma arriva un regalo dalle ludoteche YOUNGO
author: Redazione
type: "post"
guid: http://progressonline.it/?p=11231
url: "/?p=11231"
colormag_page_layout:
- default_layout
categories: "['ATTUALITÀ']"
tags: "['dedem', 'festa della mamma', 'ludoteca', 'regali', 'tablet', 'tech', 'youngo']"
---

![](https://progressonline.it/wp-content/uploads/2019/05/bimbo_tablet-300x300.jpg)Per le multitasking e multioberate mamme 4.0 sicuramente uno dei regali più belli nel giorno della loro festa: l’**assoluzione dai sensi di colpa da tablet.** YOUNGO il marchio dei Grandi Locali Leisure *Dedem* ospitati dai Centri commerciali di tutta Italia, con tanto di avallo di psicologi e scomodando addirittura Maria Montessori, punta a dimostrare che **concedere ogni tanto il tablet ai piccoli non è un peccato mortale che rende pessimi genitori.** E scagiona così tutti quelli che, più o meno spesso, ricorrono allo schermo touch screen del dispositivo come babysitter di fortuna per avere un po’ di tregua.

“*Cambiano i tempi e con essi i giochi dei bambini, ma non dobbiamo avere paura, né tanto meno demonizzare le novità, restando imbrigliati nella nostalgia di un passato che ci figuriamo sempre necessariamente migliore del presente. L’importante è essere padroni dello strumento, lasciandolo confinato nel suo ruolo di mezzo utilizzato per i nostri fini educativi* – commenta la psichiatra **Emanuela Bianciardi**, dottore di ricerca in Neuroscienze-. *Così anche per il tablet, che può addirittura promuovere le funzioni cognitive, come hanno osservato i ricercatori che lo utilizzano come terapia nei bambini con disturbi del neurosviluppo*”.

È l’idea che permea le **ludoteche YOUNGO,** dove, attraverso animatori appositamente formati e app dedicate, **il Metodo Montessori è applicato agli oggetti più irresistibili per i piccoli nativi digitali: tablet e giochi elettronici**. Gli strumenti Ict sono proposti come stimolo a curiosità e proattività. Per esempio, la tecnologia touch richiama le teorie montessoriane che attribuiscono alle mani un ruolo centrale per fare esperienza del mondo e il meccanismo per cui i bambini imparano che a ogni tocco c’è una risposta immediata originata da loro stessi è un principio importante per lo sviluppo cognitivo, definito dal pedagogista Jean Piaget, il piacere di essere causa.

I Grandi Locali Leisure Youngo sono in tutta Italia: scopri dove trovarli sul sito [www.youngo.it](https://www.youngo.it)