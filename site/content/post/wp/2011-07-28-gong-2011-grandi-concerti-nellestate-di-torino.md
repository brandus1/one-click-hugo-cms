---
id: 2808
title: Gong 2011, grandi concerti nell&#039;estate di Torino
author: Redazione
type: "post"
guid: http://progressonline.it/2011/07/28/gong-2011-grandi-concerti-nellestate-di-torino/
url: "/?p=2808"
post_views_count:
- '18'
- '18'
categories: "['CULTURA E SPETTACOLO']"
---

**Per l’undicesimo anno Gong si presenta al pubblico torinese.** Negli anni la manifestazione, nata come rassegna di concerti estivi all’interno del Borgo Medievale, si è ampliata. Con un favore sempre crescente da parte del pubblico la rassegna è uscita dal Borgo, nel quale conserva le sue radici, coinvolgendo prima altre strutture museali della Fondazione Torino Musei, come il MAO Museo d’Arte Orientale con cui è iniziata nel 2009 un’intensa collaborazione, e poi spaziando, con MiTo Settembre Musica, in luoghi inusuali, quali la Mole Antonelliana.

**Quest’anno cambia la sede storica del Borgo Medievale:** non essendo disponibile il Cortile del Melograno per i lavori di restauro in corso all’ex ristorante San Giorgio, i concerti si spostano all’esterno delle mura in uno spazio che speriamo non faccia rimpiangere troppo la sede abituale. Il Borgo Medievale ospita tre concerti, due di Bande di paese (Banda di Avola e Unione Musicale Condovese) e uno di una Band multiculturale (Mamud Band). Continua anche nel 2011 la collaborazione con MiTo Settembre Musica per i due concerti del mese di settembre al Borgo co-prodotti dalle due rassegne. Il MAO ospita nel mese di agosto due concerti dedicati alla musica persiana: Faraz Entessari e Fabio Tricomi e gli Avinar.

**Negli ultimi 15-20 anni l’Italia ha subito delle trasformazioni** molto significative in vari settori della vita economica e culturale a seguito dell’incremento dell’immigrazione extracomunitaria. Tra i frutti sicuramente più significativi e positivi di questo incontro di culture diverse vi è lo sviluppo di forme artistiche, anche musicali, originali e feconde. Ne è testimonianza la nascita di formazioni che mescolano generi, mondi sonori o musicisti di differente provenienza che si uniscono per dare vita a formazioni autoctone. L’undicesima edizione di Gong si propone di dare voce ad alcuni di questi incontri avvenuti secondo modalità molto diverse fra di loro.

<span style="color: rgb(255, 204, 0);">  
</span>

<span style="color: rgb(255, 204, 0);">**Programma dei concerti**</span>

**Venerdì 5 agosto, ore 21.30**  
Borgo Medievale  
MAMUD BAND  
Una delle migliori band di musica afro-beat oggi attive in Italia. L’incontro fra le modalità jazzistiche di musicisti italiani e la musica di uno dei grandi padri della musica urban, moderna d’Africa Fela Anikulapo Kuti.

 **Giovedì 11 agosto, ore 21.30**   
MAO Museo d’Arte Orientale   
FARAZ ENTESSARI E FABIO TRICOMI  
Iran/Italia   
Due musicisti, uno iraniano ed uno italiano, alle prese con il repertorio radif, la musica classica persiana.

**Giovedì 25 agosto, ore 21.30**   
MAO Museo d’Arte Orientale   
AVINAR   
Iran/Italia/India  
Attivo in Italia, a Torino, da più di dieci anni il gruppo di musica sufi iraniana Avinar si è sviluppato includendo elementi di altre tradizioni medio orientali e del subcontinente indiano.   
 **Sabato 3 settembre, ore 21.30**  
Borgo Medievale   
UNIONE MUSICALE CONDOVESE   
Italia  
Una vincente combinazione di tradizione e rinnovamento ha portato al successo l’Unione Musicale Condovese, che nel corso degli anni si è esibita in importanti rassegne concertistiche sia in Italia sia all’estero.

**Domenica 4 settembre, ore 21.30**   
Borgo Medievale   
BANDA DI AVOLA  
con la partecipazione straordinaria di Mirco Menna  
Italia