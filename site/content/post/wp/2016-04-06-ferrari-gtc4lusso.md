---
id: 4121
title: Ferrari GTC4Lusso
author: Redazione
type: "post"
guid: http://progressonline.it/2016/04/06/ferrari-gtc4lusso/
url: "/?p=4121"
post_views_count:
- '27'
- '27'
slide_template:
- ''
- ''
categories: "['AUTO']"
---

Fa il suo ingresso in gamma la Ferrari GTC4Lusso, il nuovo modello quattro posti con, per la prima volta, le ruote posteriori sterzanti integrate con le quattro ruote motrici. Un passo avanti nel concetto di vettura sportiva Gran Turismo

<div> </div><div>Una vettura pensata per chi vuole vivere le emozioni della guida Ferrari sempre, che sia nei brevi o nei lunghi viaggi, sulle strade innevate di montagna e nei percorsi cittadini, da soli o in compagnia, per chi esige la potenza senza rinunciare al comfort di bordo, all’eleganza sportiva e al pregio dei dettagli. </div><div>Già nel nome la vettura richiama illustri predecessori come la 330 GTC o la sua versione 2+2 tanto cara a Enzo Ferrari, e la 250 GT Berlinetta Lusso, che coniugavano eleganza e raffinatezza dei materiali a prestazioni estreme. Il numero 4 fa invece riferimento ai quattro comodi posti dell’![](/FCKFiles/174452_160063-car-Ferrari_GTC4Lusso_interior.jpg)abitacolo.</div><div>Con i suoi 690 cv di potenza massima a 8000 giri il motore 12 cilindri offre un’erogazione sempre crescente. Il rapporto peso potenza è da record per la categoria con 2,6 kg/cv così come quello di compressione a 13,5:1. La coppia massima è di 697 Nm a 5.750 giri/min con l’80% della coppia già disponibile a 1.750 giri/min per garantire una grande prontezza anche a bassi regimi. Il suono è perfettamente intonato ai diversi caratteri della vettura: potente e sontuoso nella guida sportiva, armonico e avvolgente nella guida cittadina.</div><div>La vasta fruibilità della GTC4Lusso su ogni tipo di strada e aderenza è garantita dall’evoluzione del sistema a quattro ruote motrici 4RM Evo, brevetto Ferrari, per la prima volta integrato anche con le ruote posteriori sterzanti. Nasce così il sistema di controllo 4RM-S (quattro ruote motrici e sterzanti), brevettato da Ferrari, che, basandosi sull’evoluzione del Slip Side Control, anch’esso brevettato e giunto alla versione 4.0, include ora anche il controllo del differenziale elettronico (E-Diff) e dello smorzamento delle sospensioni (SCM-E). Tutti questi sistemi, così integrati e gestiti da software proprietari, consentono a chi è al volante della GTC4Lusso di poter sfruttare la straordinaria coppia anche su strade innevate, bagnate o comunque con bassa aderenza per una stabilità costante con un’aumentata sensazione di controllo ![](/FCKFiles/174453_160064-car-Ferrari_GTC4Lusso_interior_driver_s_side.jpg)e sicurezza che si traduce in prestazioni più elevate. Le sospensioni a smorzamento SCM-E di ultima generazione contribuiscono a massimizzare le prestazioni anche su fondi stradali sconnessi per un comfort eccellente.</div><div>Alle elevate performance della GTC4Lusso concorrono anche una serie di soluzioni aerodinamiche che garantiscono una sostanziale riduzione di resistenza. Tra questi la nuova calandra, che integra le prese d’aria per migliorare l’efficienza delle masse radianti, lo sfogo d’aria laterale con louvre a tre lamelle, richiamo del motivo sul parafango della 330 GTC, lo spoiler posteriore integrato al lunotto e il nuovo diffusore posteriore.</div><div>Disegnata da Ferrari Design, la GTC4Lusso ![](/FCKFiles/174455_160067-car-Ferrari_GTC4Lusso_side_LR.jpg)esalta il tema del coupé shooting brake reinterpretandolo con un volume estremamente slanciato e rastremato che lo avvicina di più a una silhouette di tipo fastback.</div><div>La sua anima sportiva è esaltata nelle forme e la definizione del posteriore abbassa la curva del tetto mantenendo la massima abitabilità per i quattro passeggeri offrendo al contempo un’ampia capacità di carico nel bagagliaio. Sullo specchio di coda sono inseriti i fanali sdoppiati, stilema tipico Ferrari. Oltre a marcare la spalla e ad allargare la vettura orizzontalmente, il loro dialogo visivo con i codini di scarico contribuisce a rendere più poderoso l’insieme. Le linee dinamiche e scolpite della fiancata a “diapason” ne spezzano la massa complessiva accentuando il muscolo sul passaruota e restituendo la sensazione di un volume molto atletico e definito.</div><div>Intenso il lavoro di progettazione e design degli interni che rappresentano la perfetta declinazione del lusso sportivo. Per esaltare l’esperienza di guida e la condivisione delle emozioni di guida tra pilota e passeggero che ha a sua disposizione un display opzionale chiaro e ricco di funzioni è stata creata la nuova architettura della plancia Dual Cockpit.</div><div>Oltre all’architettura innovativa, l’attenzione si pone sul carattere artigianale dei materiali, impiegati e abbinati con cura per arricchire l’atmosfera a bordo.</div><div>Le sedute ampie e comode sono avvolgenti per garantire massimo comfort e fruibilità ai quattro occupanti, creando l’atmosfera di un lussuoso ambiente living.</div><div>Debutto del nuovissimo sistema di navigazione e entertainment, con schermo da 10,25” ad alta definizione e tecnologia touch capacitiva. Nuova ergonomia dei comandi al volante, più compatto grazie al nuovo air-bag per una guida ancora più sportiva.</div><div> </div><div>[www.ferrari.com](https://www.ferrari.com)</div><div> </div>