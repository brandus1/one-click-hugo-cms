---
id: 3435
title: Il cinema sbarca a Londra
author: Redazione
type: "post"
guid: http://progressonline.it/2009/10/13/il-cinema-sbarca-a-londra/
url: "/?p=3435"
post_views_count:
- '12'
- '12'
categories: "['VIAGGI']"
tags: "['cinema', 'eventi']"
---

In attesa dell’esordio della quarta edizione del RomaCinemaFest, il cinema scalda i propri motori a Londra. Dopo Cannes, infatta, anche la capitale inglese diventa il punto di snodo del mondo della celluloide.

Dal 14 al 29 ottobre Londra verrà invasa da prime mondiali delle nuove produzioni cinematografiche di tutto il mondo. È la cinquantatreesima edizione del London Film Festival, organizzato con il patrocinio del British Film Institute e dove saranno presentati oltre 300 film provenienti da 60 paesi. Pur essendo un festival cinematografico non competitivo è sicuramente uno dei festival più prestigiosi in Europa.

Il festival nasce nel 1956 da un gruppo di critici cinematografici che vollero creare un evento al pari di grandi festival come quello di Cannes in Francia. L’obiettivo iniziale era quello di dare la possibilità al pubblico di visionare pellicole internazionale che altrimenti sarebbero rimaste fuori dal circuito cinematografico britannico. Oggi è l’occasione di incontro tra i professionisti del mestiere e il pubblico spettatore che in più di un’occasione ha l’opportunità di parlare con registi, attori e produttori.

Il cinema italiano sarà protagonista con molte pellicole: Come Dio Comanda (di Gabriele Salvatores), Giulia Non Esce la Sera (di Giuseppe Piccioni), L’Uomo che Verrà (di Giorgio Diritti), La Doppia Ora (di Giuseppe Capotondi), Vincere (di Marco Bellocchio).

**A.F.**

  
[**www.lff.org.uk**](https://www.lff.org.uk)