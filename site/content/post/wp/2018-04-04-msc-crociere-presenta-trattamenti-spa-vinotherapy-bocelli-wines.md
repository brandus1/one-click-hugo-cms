---
id: 8323
title: MSC Crociere presenta i trattamenti SPA Vinotherapy di &#8220;Bocelli Wines&#8221;
author: Redazione
type: "post"
guid: http://progressonline.it/?p=8323
url: "/?p=8323"
colormag_page_layout:
- default_layout
categories: "['VIAGGI']"
tags: "['MSC', 'MSC Crociere', 'Msc vinotherapy', 'viaggi crociera', 'vinoterapia', 'vinotherapy']"
---

**![](https://progressonline.it/wp-content/uploads/2018/04/DSC3499-300x200.jpg)MSC Crociere**, la più grande Compagnia di crociere a capitale privato al mondo, ha lanciato una collezione firmata ed esclusiva di trattamenti SPA creata con i prodotti di vinoterapia **LAJATICA** e prodotti da **Bocelli Wines**. In anteprima tali pacchetti benessere hanno debuttato a bordo della MSC Aurea Spa a bordo di MSC Seaside, attualmente posizionata a Miami e impegnata in itinerari nel Mar dei Caraibi, e **presto sarà disponibile sull’intera flotta della Compagnia**, **compresa la MSC Seaview,** la nave gemella di MSC Seadide attesa al battesimo del 2 giugno a Civitavecchia e impegnata a seguire tra le perle del Mediterraneo. Grazie alle proprietà anti-aging e rassodanti degli acini d’uva, questi preziosi trattamenti viso e corpo son realizzati con estratti naturali offerti dai vigneti della famiglia Bocelli e miscelati con erbe toscane ed olii essenziali.

**MSC Crociere** prosegue così il suo impegno nel migliorare l’esperienza di bordo siglando partenership con le migliori eccellenze mondiali in grado di rispecchiare lo spirito mediterraneo e familiare della Compagnia. **Bocelli Wines**, come MSC, **è un’azienda a conduzione familiare** che condivide gli stessi valori di tradizione, eccellenza e passione: la famiglia Bocelli produce vino artigianale da 180 anni e la sua collezione rappresenta quanto di meglio offre il mercato del vino nostrano. ![](https://progressonline.it/wp-content/uploads/2018/04/Trattamento-corpo-Vinaccia-300x189.jpg)Il vigneto è attualmente gestito da Alberto Bocelli, fratello del noto tenore Andrea che ha iniziato la sua collaborazione con MSC Crociere in occasione dell’esibizione alla cerimonia del battesimo di MSC Poesia nel 2008.

La linea cosmetica di vinotherapia Layatica prende il nome dalla regione toscana Lajatico: **è qui che la famiglia Bocelli possiede da sempre la propria tenuta**, il cui vigneto rappresenta il cuore pulsante. Nel corso della sua vita, Andreina (nonna di Andrea) era famosa per la sua deliziosa composta di uva rossa ed erbe selvatiche che utilizzava per idratare la pelle. Questo *“segreto di bellezza*” è stato poi tramandato per generazioni e studi e ricerche scientifiche hanno poi confermato queste sue innovative intuizioni.