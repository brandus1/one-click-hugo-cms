---
id: 3131
title: Alla scoperta di Roma Nascosta, un tuffo nella storia
author: Redazione
type: "post"
guid: http://progressonline.it/2011/05/25/alla-scoperta-di-roma-nascosta-un-tuffo-nella-storia/
url: "/?p=3131"
post_views_count:
- '10'
- '10'
categories: "['CULTURA E SPETTACOLO']"
---

**Quella del 2011 sarà la terza edizione di "Roma Nascosta"**, l’evento della Capitale che andrà in programma **dal 27 maggio al 5 giugno**. Le passate edizioni hanno avuto un grande successo di pubblico, successo che anche quest’anno "Roma Nascosta" punta ad ottenere mostrandosi in tutto il suo fascino. Grazie a questa iniziativa sarà possibile visitare i sotterranei della capitale italiana attraverso percorsi particolari ed suggestivi, alla scoperta di importantissimi siti archeologici antichi.

**Lo scorso anno,** per esempio, si ebbe la possibilità di scoprire l’ **Acqua Vergine**, l’acquedotto che alimenta la famosissima e bellissima Fontana di Trevi.

**Tra le novità di quest’anno?** I percorsi sotterranei porteranno alla scoperta della **Domus Romanae** e della **Domus Faustae, le catacombe di Priscilla, di Santa Tecla**, e ancora **i Fori Imperiali e Palazzo Farnese**, sede dell’ambasciata francese a Roma, oltre ai classici percorsi di visita ai tesori archeologici di Roma come i **sotterranei del Colosseo**.

**In totale i siti archeologici sotterranei visitabili saranno 40**, tra i più importanti della capitale. I visitatori saranno accompagnati da esperti archeologi e studiosi che faranno da narratori d’eccezione della storia millenaria di questi luoghi. Performance artistiche, musica dal vivo, visite guidate e laboratori a tema animeranno i siti archeologici.

di Laura Saggio

**Roma Nascosta 2011  
Data**: da 27/05/11 a 05/06/11   
**Modalità di ingresso:** prenotazione obbligatoria   
**Contatti:** Telefono: 060608 tutti i giorni dalle 9.00 alle 21.00