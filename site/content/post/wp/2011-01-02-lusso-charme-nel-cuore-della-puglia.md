---
id: 3524
title: Lusso &amp; charme nel cuore della Puglia
author: Redazione
type: "post"
guid: http://progressonline.it/2011/01/02/lusso-charme-nel-cuore-della-puglia/
url: "/?p=3524"
post_views_count:
- '18'
- '18'
categories: "['VIAGGI']"
tags: "['turismo', 'vacanze']"
---

La location è da sogno: tra ulivi e antiche masserie, le candide mura della struttura accolgono gli ospiti nello stile e nello charme di un resort di lusso.  
Borgobianco è un hotel a 5 stelle nel cuore della Puglia, ricavato da un’antica masseria, presenta il tipico candore delle masserie pugliesi immerse nell’atmosfera delle campagne inviolate e cosparse di ulivi secolari. Situato sulle colline che scendono verso il mare di Polignano è a pochi km dalle mete più suggestive del territorio: Alberobello, Ostuni e le grotte di Castellana; la campagna offre rilassanti sentieri da scoprire con passeggiate a piedi o in bici per respirare il piacere della natura. Oppure per gli amanti del sole e del relax è disponibile una piscina riscaldata con bar a bordo piscina.   
La struttura presenta 48 camere arredate nello stile tipico pugliese: la suite presenta un terrazzino che offre una vista incantevole sulla piscina. E’ dotata di un grande bagno con vasca idromassaggio per due e di un candido camino per creare l’atmosfera ideale; 28 Junior suite proposte in diverse soluzioni abitative e tutte dotate di terrazzino o patio e 19 Classic dotate di terrazzino o di patio con vista sulla campagna circostante e sul Mare Adriatico. Il piacere di consumare la colazione sul terrazzino o sul patio non ha prezzo, con il panorama che regala scorci di Puglia.  
Il ristorante presenta i prodotti tipici pugliesi e parte delle verdure cucinate provengono direttamente dall’orto del resort e non subiscono nessun trattamento, così come l’olio utilizzato per condire le specialità del luogo. Quando il tempo lo permette è possibile pranzare a bordo piscina, gustando un light lunch all’aria aperta. Sapori e profumi mediterranei saranno capaci di sedurre anche i palati più esigenti. Inoltre è possibile anche organizzare ricevimenti di nozze in grande stile, rendendo l’evento davvero speciale. Borgobianco infatti non ha una sala ricevimenti, viene scelto quindi da chi vuole concedersi un matrimonio fuori dagli schemi ma unico perché creato su misura.   
Un altro privilegio che regala Borgobianco ai suoi ospiti è il centro benessere: morbidezza, idratazione e comfort saranno il risultato del trattamento bellezza Bio by Thalgo, grazie ai massaggi con olio d’oliva alla lavanda Bio e ai Pochon caldi ricchi di sostanze Bio rigeneranti.  
Il centro benessere offre inoltre il One day e l’Half day, dei pacchetti di una giornata con percorsi personalizzati di bellezza e di benessere che non prevedono necessariamente il soggiorno nel resort. Il percorso Beauty Day Man offre anche agli uomini un trattamento rilassante per i muscoli, oltre a riequilibrare la pelle grazie ad un percorso di quattro trattamenti mirati e studiati per chi soggiorna almeno 2 notti in hotel.  
È possibile inoltre prenotare il soggiorno snellente: soggiorni da 4 o da 7 notti in cui è possibile perdere almeno 2 Kg coccolandosi e senza rinunciare ai piaceri della buona tavola grazie al metodo della Tisanoreica: un sistema dietetico che permette di nutrire l’organismo con completezza anche in una fase di squilibrio come quella del dimagrimento.  
Borgobianco Resort ha tutte le caratteristiche dell’ambiente ideale per trascorrere una vacanza di benessere e relax. Magari anche un’idea-regalo per un esclusivo soggiorno con voucher personalizzata, recapitata direttamente alla persona prescelta, grazie all’esclusivo Gift Voucher.

**Jessica Mirabilia**

**BORGOBIANCO RESORT &amp; SPA**   
Polignano a Mare (Bari) – Puglia  
+39.080/8870111  
 www.borgobianco.it   
 **Speciale Capodanno**  
 Borgobianco resort offre ai suoi ospiti un’atmosfera natalizia davvero esclusiva soprattutto per festeggiare il capodanno con musica dal vivo, ricco buffet, aperitivo, transfer da e per l’aeroporto e con uno sconto del 10% sui trattamenti del centro benessere. Tutti i pomeriggi inoltre verrà allestito un buffet di dolci natalizi e tradizionali pugliesi da gustare vicino al camino.  
**Volare nel blu**  
Prenotando online si ha la possibilità di imbattersi in offerte speciali davvero convenienti. Tra le offerte che offre il resort il pacchetto “volare nel blu” comprende una cena per due presso la terrazza panoramica, un’escursione panoramica in barca presso le magnifiche grotte di Polignano a mare per poi immergersi nelle acque azzurre della grotta Palazzese, un massaggio antistress a persona e uno sconto del 10% su tutti i trattamenti del centro benessere.  
**Turismo d’affari**  
Per l’organizzazione di Convention e congressi nella zona di Bari, Borgobianco si pone come location perfetta: Polignano a mare dista soli 30 min da Bari e dal suo aeroporto. Il resort dispone anche di ampie sale eleganti e accoglienti, dotate delle più moderne tecnologie per incontri di business, meeting o conferenze.