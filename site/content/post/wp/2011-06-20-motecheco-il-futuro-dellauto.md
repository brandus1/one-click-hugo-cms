---
id: 3763
title: MoTechEco, il futuro dell&#039;auto
author: Redazione
type: "post"
guid: http://progressonline.it/2011/06/20/motecheco-il-futuro-dellauto/
url: "/?p=3763"
post_views_count:
- '17'
- '17'
categories: "['AUTO']"
---

<div>Fino a domenica 14 febbraio ai apre alla Nuova Fiera di Roma MoTech Eco, il salone europeo dedicato alle nuove tecnologie in campo automobilistico legate al risparmio energetico e al rispetto ambientale. Auto ecologiche, polveri sottili, innovazioni tecnologiche e strategie anticrisi, questi alcuni degli argomenti dei convegni che si terranno nel corso della rassegna. </div><div>Oltre ai padiglioni delle case automobilistiche (saranno presenti BMW, Fiat, Ford, Mercedes-Benz, Micro-Vett e Opel), è stata allestita anche la “Galleria delle Tecnologie”, un punto d’incontro tra enti di ricerca, università e aziende , dove in particolare saranno esposti progetti rivolti a scuole e ragazzi per educare alla sicurezza stradale.</div><div> </div><div>Tra le novità da non perdere la Mercedes “BlueZERO E-Cell”, un prototipo completamente elettrico alimentato da batterie agli ioni di litio, che vengono ricaricate da un propulsore termico ausiliario, consentendo alla vettura di percorrere fino a 200 chilometri. Grazie a questo sistema il Concept BlueZERO E-CELL abbatte le emissioni di CO2 fino al valore record di 32 g/km.</div><div> </div><div>I visitatori avranno anche la possibilità di provare la “Smart Fortwo electric drive”, forte di un motore da 30 kW (41 CV) e una coppia di 120 Nm, particolarmente utile nella mobilità cittadina. Inoltre, con la sua batteria agli ioni di litio consente un’autonomia di marcia di circa 135 km.</div><div>Tra gli eventi collaterali ci sarà la “Galleria Arte e Ambiente” con opere di giovani artisti ispirate ai temi ambientali e realizzate perlopiù con materiali riciclati. </div><div> </div><div>**S.M.**</div><div> </div><div>**[www.motecheco.it ](<https://www.motecheco.it >)**</div><div> </div><div>(Nella foto la nuova Mercedes BlueZERO)</div>