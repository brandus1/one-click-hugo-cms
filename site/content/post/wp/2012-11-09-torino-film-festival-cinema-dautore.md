---
id: 2901
title: Torino Film Festival; cinema d&#039;autore
author: Redazione
type: "post"
guid: http://progressonline.it/2012/11/09/torino-film-festival-cinema-dautore/
url: "/?p=2901"
post_views_count:
- '13'
- '13'
categories: "['CULTURA E SPETTACOLO']"
---

**Torino Film Festival**, in programma dal 23 novembre al 1° dicembre 2012 festeggia i suoi 30 anni con un’edizione piena di aspettative. Le attese per quella che è diventata negli anni una rassegna cinematografica di carattere internazionale è altissima e tutti gli appassionati del cinema d’autore potranno godersi le ultime fatiche dei migliori registi.

**Per questa edizione**, il presidente della giuria del Concorso Internazionale Lungometraggi sarà un italiano apprezzato per il suo talento indiscusso sia di regista che di scrittore: Paolo Sorrentino. Il Gran Premio Torino 2012 sarà assegnato a Ken Loach, mentre la retrospettiva, sarà dedicata a Joseph Losey, considerato tra i maggiori autori cinematografici grazie alle sue opere, a sfondo sociale ed esistenziale, prodotte tra gli anni ’60 e ’70. Tra i suoi lavori più apprezzati, che verranno rappresentati tra i 37 in programma, ricordiamo la pellicola “Il servo”, scritto da Harold Pinter.

**Senza dubbio il protagonista principale di TFF,** sarà il regista portoghese Miguel Gomes, autore rivelazione della Berlinale 2012 (nella quale si è aggiudicato sia il Premio Alfred Bauer che il Premio FIPRESCI). Gomes presenterà l’integrale della sua Opera, dai cortometraggi ai lunghi: “A cara que mereces” (2004), “Aquele querido mês de Agosto” (2008), sino al recente “Tabu” (2012), al quale è dedicato l’omaggio della sezione Onde. I premi, come sempre di forte richiamo mondiale per la qualità artistica dei vincitori, saranno assegnati al cineasta britannico Ken Loach, e un eccezionale secondo Gran Premio Torino verrà donato al nostro Ettore Scola, incontestato maestro dell’affresco culturale e sociale italiano. L’opera manifesto che celebra il trentesimo compleanno del Torino Film Festival è stata disegnata da una firma d’eccezione: Francesco Tullio Altan, famosissimo disegnatore e autore satirico dal profilo inconfondibile.

[**www.torinofilmfest.org**](https://www.torinofilmfest.org)

di **Laura Saggio**