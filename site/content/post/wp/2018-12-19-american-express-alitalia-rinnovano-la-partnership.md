---
id: 10394
title: American Express e Alitalia rinnovano la loro partnership
author: Redazione
type: "post"
guid: http://progressonline.it/?p=10394
url: "/?p=10394"
colormag_page_layout:
- default_layout
categories: "['VIAGGI']"
tags: "['Alitalia', 'american express', 'Viaggi']"
---

![](https://progressonline.it/wp-content/uploads/2018/12/1200px-American_Express_logo_2018.svg_-300x300.png)**American Express Italia e Alitalia hanno rinnovato il loro rapporto di partnership**. La sinergia, che proprio in questi giorni compie vent’anni, proseguirà e continuerà a creare valore aggiunto per i viaggiatori che hanno deciso di diventare titolari delle Carte Cobrand Alitalia American Express Verde, Oro e Platino.

Le Carte Alitalia American Express non rappresentano solo un metodo di pagamento, ma consentono di accedere a una serie di benefici e coperture assicurative utili a casa o in viaggio. Grazie alla partnership con Alitalia, **ogni acquisto effettuato con American Express si trasforma in viaggio**: con le spese di tutti i giorni, infatti, i clienti accumulano miglia per richiedere poi biglietti premio. I possessori di Carta Alitalia American Express hanno poi l’ulteriore vantaggio di poter usufruire di un viaggio premio in più per un accompagnatore. Tra gli altri benefici, inoltre, ci sono l’acceleratore per l’accumulo di Miglia Standard e Qualificanti (per tutte le Carte), l’accesso immediato ai club esclusivi e a rinnovi agevolati (per le Carte Alitalia American Express Oro e Platino) e la restituzione del 20% delle Miglia per l’acquisto dei biglietti premio (per Carta Alitalia American Express Verde).  
La nuova partnership punta ad ottimizzare l’esperienza dei titolari di Carta Alitalia American Express con un focus importante sull’acquisizione dei clienti tramite il canale online. Inoltre, in linea con le novità introdotte da Amex negli ultimi mesi, ci sarà una continua attenzione al Customer Journey sempre più mobile grazie all’applicazione Amex IT e alla sua nuova funzionalità, introdotta il 19 novembre, Amex Offers che permette di avere in un unico luogo offerte e buoni da usufruire negli esercizi commerciali e di ricevere lo sconto direttamente in estratto conto. I punti di forza di Offers sono la concentrazione delle offerte in un unico luogo, la personalizzazione delle offerte in base alle proprie abitudini di spesa e una mappa che consiglia al Titolare dove si trova l’offerta più vicina a lui.

![](https://progressonline.it/wp-content/uploads/2018/12/image002.png)  
“*American Express crede fermamente nel valore delle partnership che, da sempre, garantiscono il valore aggiunto della nostra offerta. Crediamo con altrettanta convinzione che le sinergie funzionino solo se fatte con leader di settore e Alitalia per noi rappresenta a pieno questa leadership tra i vettori* – commenta **Melissa Ferretti Peretti, Vice President, Country Manager Italia, Head of Consumer Germania e Austria di American Express** – *Siamo felici di aver prolungato questo storico rapporto che, siamo certi, continuerà a darci soddisfazioni. L’obiettivo del rinnovo sarà quello di far diventare questa sinergia più digitale e di convergere l’esperienza sul mobile, in linea con quelle che sono le esigenze dei viaggiatori e le strategie che stiamo attuando*”.  
“*In questi 20 anni il legame tra Alitalia e American Express ha generato risultati straordinari, per le due società e per i nostri clienti, abituati al servizio di eccellenza garantito da questa partnership*  
*strategica”, ha dichiarato Fabio Maria Lazzerini, Chief Business Officer di Alitalia. “Alitalia e American Express sono partner naturali e il valore di questa intesa conferisce ulteriore prestigio al Programma MilleMiglia che è ritornato al 100% di proprietà di Alitalia. Siamo convinti che grazie all’ulteriore rafforzamento di questa collaborazione continueremo a offrire ai clienti Alitalia e American Express servizi sempre più efficienti e mirati, con benefici sempre più esclusivi per i titolari*”, ha concluso il manager.