---
id: 3284
title: Moa Casa, il gusto di arredare
author: Redazione
type: "post"
guid: http://progressonline.it/2009/10/26/moa-casa-il-gusto-di-arredare/
url: "/?p=3284"
post_views_count:
- '14'
- '14'
categories: "['CULTURA E SPETTACOLO']"
---

Torna fino al 1 novembre uno degli appuntamenti irrinunciabili per gli appassionati di arredamento, ma soprattutto per chi vuole rinnovare o allestire per la prima volta la propria casa. Si tratta di Moa Casa, una manifestazione organizzata dalla Cooperativa Moa, mobili e arredi, che da anni è impegnata a promuovere e tutelare l’intero comparto del settore design e arredamenti interni. Con una media di 180 mila visitatori e la presenza di più di 200 espositori Moa Casa è infatti da oltre trenta anni la più importante rassegna italiana sull’habitat, tra quelle destinate al cliente.

Evento di elevato profilo professionale, non si tratta infatti solo di una vetrina per coloro che amano prendersi cura della propria abitazione o seguire la moda, ma è anche l’appuntamento privilegiato per gli operatori del settore che desiderano tenersi sempre aggiornati e conoscere le anticipazioni sulle nuove tendenze.  
L’edizione autunnale occupa quest’anno 4 padiglioni della nuova Fiera di Roma, un’area di circa 20 mila metri quadrati interamente dedicati ad arredi e mobili, cucina, arredo bagno, camera da letto, soggiorno e complementi. Un evento che propone soluzioni di design accattivanti ed originali a prezzi competitivi, senza tralasciare mai la cura dei dettagli.

Stile, qualità e competitività in tutti i prodotti, oltre alla certezza di trovare espositori qualificati, accuratamente selezionati per garantire i prodotti migliori del mercato, ed all’ampia vetrina espositiva, consentono ai visitatori di prendere visione delle ultime proposte presenti sul mercato. Non solo, oroprio in questa occasione verranno infatti esposte alcune anteprime delle migliori aziende del settore esclusivamente dedicate ai visitatori dell’esposizione.  
Nuove tendenze, quindi, ed innovazione in tutte le stanze, dalla cucina alla camera da letto. Tema centrale è, come sempre, una nuova concezione degli spazi e degli arredi, e la ricerca di soluzioni di design nuove, il tutto senza tralasciare l’attenzione alla qualità ed al confort, elementi imprescindibili per realizzare prodotti competitivi.

Le proposte spaziano in tutti gli stili: dal classico all’ultra moderno, dalle creazioni dei maggiori designer a prodotti più a portata della maggioranza dei consumatori, ma sempre di fattura artigianale.  
Vetrina delle novità, indicatore delle tendenze di mercato e momento d’incontro tra domanda ed offerta, Moa Casa è l’occasione di dialogo tra visitatori e professionisti dell’abitare, una rassegna di prodotti pratrici, moderni, accattivanti ed originali, oltre ad un’importante opportunità di confronto.

**Laura De Santis**

[www.cooperativamoa.com](https://www.cooperativamoa.com)