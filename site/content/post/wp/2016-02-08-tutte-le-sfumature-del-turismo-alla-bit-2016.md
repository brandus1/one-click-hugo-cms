---
id: 4015
title: Tutte le sfumature del turismo alla BIT 2016
author: Redazione
type: "post"
guid: http://progressonline.it/2016/02/08/tutte-le-sfumature-del-turismo-alla-bit-2016/
url: "/?p=4015"
post_views_count:
- '20'
- '20'
categories: "['VIAGGI']"
---

Una manifestazione internazionale in continua evoluzione, in grado di garantire opportunità esclusive, coinvolgere sempre più espositori, buyer e visitatori anche dall’estero

<div> </div><div>Secondo i dati dell’UNWTO, World Tourism Barometer, solo nella prima metà dell’anno da poco conclusosi, il numero di turisti internazionali è cresciuto del 4%. In tutto il mondo, le destinazioni hanno accolto 538 milioni di turisti internazionali tra gennaio e giugno 2015, con un aumento di 21 milioni rispetto allo stesso periodo del 2014. </div><div>Una fotografia che mostra un mercato in ripresa, nel quale Bit emerge da protagonista, rappresentando il turismo in ogni sua espressione e favorendo l’incontro tra domanda e offerta a livello internazionale. La nuova edizione di Bit, che si svolgerà dall’11 al 13 febbraio 2016 nel cuore del quartiere di Fiera Milano a Rho, ha tutti i numeri per confermarsi come luogo d’elezione per il turismo in tutte le sue declinazioni. </div><div>Divisa in quattro aree, Leisure World, Luxury World, MICE World e Destination Sport, Bit2016 è pronta a trasmettere innovazione e mettere a disposizione la sua straordinaria offerta su misura per ogni tipologia di business insieme a servizi e contenuti formativi ad hoc. Inoltre, l’area Food&amp;Wine, destinata al turismo enogastronomico, la cui presenza risponde al sempre crescente interesse da parte dei turisti italiani e stranieri per la scoperta di prodotti locali come parte essenziale delle scelte di viaggio. </div><div>Luxury World sarà il fiore all’occhiello di Bit2016, l’unica manifestazione in Italia a proporre questo segmento, che in Italia nel 2015 ha avuto una crescita tra il 10% e il 20% .</div><div>Caratterizzato da un nuovo layout e una posizione più strategica e centrale all’interno della manifestazione, Luxury World offrirà servizi di eccellenza e occasioni di business matching con tour operator, agenzie di viaggi e wedding planner di tutto il mondo. Gli espositori luxury avranno a disposizione una sala eventi ad uso esclusivo, potranno incontrare buyer altamente profilati all’interno dei circuiti internazionali più qualificati e avvalersi di servizi di ristorazione riservati. I visitatori interessati a questo segmento saranno accuratamente selezionati attraverso un procedimento di pre-accredito, in modo da garantire l’esclusività dello spazio. </div><div>Il comparto MICE, per il quale nel 2016 è attesa una crescita intorno al 5% a livello globale, è rappresentato nell’area MICE World, che accoglierà circa 500 buyer profilati, selezionati con il supporto di partner esperti del settore come HTMS e MCI Group. </div><div>Il giorno conclusivo di Bit2016, sabato 13, coinciderà con la giornata di apertura al pubblico dello spazio dedicato al turismo attivo-sportivo. </div><div>L’area Destination Sport si presenterà con una ricchezza di zone esperienziali nelle quali sperimentare le attività sportive più avvincenti e dove gli operatori specializzati in turismo sportivo potranno incontrare gli appassionati di sport. Inoltre, da quest’anno Destination Sport è una mostra mercato e gli espositori potranno vendere servizi e prodotti sul posto. La novità di questa edizione sono i Water Sports e il Diving, per una full immersion negli sport acquatici più eccitanti: canyoning, rafting, canoa, vela, surf, sci nautico, kitesurf, windsurf e diving si contenderanno l’interesse degli sportivi in cerca di emozioni. Destination Sport includerà le discipline outdoor come arrampicata, boulder, trekking, running, mountain bike, cicloturismo e ciclismo su strada, equitazione e golf. </div><div>Bit2016 ha incrementato le occasioni di networking e business matching per il B2B: dal Programma Buy World, che coinvolgerà 1500 buyer di cui 17% italiani e 83% esteri, al Free Matching, incontri tra espositori e operatori pre-registrati, fino ad arrivare alla vera novità di Bit2106, i Saturday Morning Speedy Meetings, organizzati per categoria merceologia e macro aree geografiche, che si svolgeranno il sabato mattina in una zona dedicata e il Vip Travel Agencies Program, che coinvolge 1000 agenzie di viaggio in incontri B2B con gli operatori di The World. Particolare attenzione è stata inoltre riservata alla formazione, con diversi laboratori tematici e operativi, oltre all’introduzione del filone delle contaminazioni come spunto di Business Integration. </div><div> </div><div> </div><div>**Un mondo di viaggi**</div><div>La Borsa Internazionale del Turismo, nota con l’acronimo Bit, è una manifestazione di respiro internazionale che raccoglie intorno a sé gli operatori turistici di tutto il mondo, un numeroso pubblico di visitatori, appassionati di viaggi, televisioni e stampa.</div><div>Promossa da Fiera Milano, il più importante operatore fieristico e congressuale italiano e uno dei maggiori al Mondo, Bit si tiene ogni anno a Milano dal 198O e in questi trent’anni di vita ha favorito l’incontro tra decision maker, esperti del settore e buyer selezionati, provenienti da varie aree geografiche e settori merceologici.</div><div> </div><div>BIT 2016</div><div>11-13 febbraio</div><div>Rho Fiera Milano </div><div>www.bit.fieramilano.it</div><div> </div>