---
id: 7238
title: 'Ducati sbarca a Mirabilandia: nel 2019 attrazioni e showroom sul brand di
  Borgo Panigale'
author: Redazione
type: "post"
guid: http://progressonline.it/?p=7238
url: "/?p=7238"
colormag_page_layout:
- default_layout
categories: "['AUTO', 'SLIDE']"
tags: "['attrazioni mirabilandia', 'Ducati', 'Ducati Mirabilandia', 'Mirabilandia', 'roller coaster mirabilandia']"
---

![](https://progressonline.it/wp-content/uploads/2017/11/1024px-Mirabilandia_13-300x225.jpg)Ennesimo importante traguardo per **Ducati**. **Il brand di Borgo Panigale**, secondo nell’ultimo campionato di Moto Gp con Andrea Dovizioso, **è pronto a sbarcare a Mirabilandia**. Il parco tematico di Ravenna, il più grande d’Italia con i suoi 850.000 m², si arricchirà nel 2019 di una vera e propria sezione dedicata alla motocicletta rossa della casa bolognese. Con un comunicato ufficiale rilasciato dall’ufficio stampa di Mirabilandia si annuncia il prossimo arrivo della Ducati all’interno del parco. “***Parques Reunidos**, tra i leader mondiali nel settore dei parchi di divertimento, e **Ducati**, una delle case produttrici di motociclette più conosciute a livello globale, hanno siglato un accordo per sviluppare **Ducati World** a* ***Mirabilandia*”** recita l’annuncio dato quest’oggi.![](https://progressonline.it/wp-content/uploads/2017/11/Ispeed_Mirabilandia_01-300x225.jpg)

Si tratta della prima installazione a livello nazionale di un brand motociclistico all’interno di un parco divertimenti. Dal 2019 tutti gli appassionati del brand di Borgo Panigale potranno venire a diretto contatto con le moto, sia da corsa che da strada, che hanno fatto la storia del marchio bolognese. “*Questo progetto occuperà un’area di circa 35.000 m2 e l’apertura è prevista per il 2019…*” continua il comunicato stampa, “***Ducati World trasformerà Mirabilandia grazie all’inserimento della prima area tematica ispirata a un brand motociclistico in un parco di divertimenti***“.

Oltre alle moto in esposizione e agli shop del brand sarà **presente anche una vera attrazione marchiata Ducati**. Si tratta di un roller coaster che arricchirà il parco delle offerte ludiche di Mirabilandia. Accanto ai già presenti Katun ed all’iSpeed infatti arriverà una montagna russa di nuova generazione che **trasformerà ogni visitatore in un pilota Ducati**.  
Un evento che rafforza maggiormente il legame tra Ducati ed il territorio emiliano in cui il marchio è nato e si è sviluppato fino a raggiungere fama a livello mondiale.