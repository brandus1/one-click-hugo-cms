---
id: 3534
title: Darwin airline
author: Redazione
type: "post"
guid: http://progressonline.it/2011/01/14/darwin-airline/
url: "/?p=3534"
post_views_count:
- '12'
- '12'
categories: "['VIAGGI']"
---

Darwin Airline, compagnia aerea regionale con sede a Lugano (Svizzera), annuncia nuovi accordi di code-share con Alitalia, inaugurando una serie di collegamenti strategici sia per il mercato svizzero che per il mercato italiano, così da garantire ai propri passeggeri la possibilità di raggiungere in modo facile e veloce tante destinazioni in Europa e nel mondo, per viaggi sia business che leisure.  
Rotta fondamentale, nell’ottica di questi codeshare, è la Lugano-Roma Fiumicino (a/r), che consente di raggiungere dall’Aeroporto di Lugano, in modo comodo e veloce. In questo modo, il Canton Ticino è da oggi servito da Lugano Airport verso sud, con rotte europee ed internazionali con scalo a Roma Fiumicino (Darwin Airline), e verso nord con scalo a Zurigo.   
Grazie al code-share con Alitalia Lugano-Roma Fiumicino, infatti, Darwin Airline è in grado di offrire, soprattutto all’interno del territorio del Canton Ticino e dell’Insubria, una valida alternativa di viaggio a quanti desiderano raggiungere destinazioni internazionali e intercontinentali, (esempio: New York, Atene, …) e molto altro ancora, arrivando direttamente all’Aeroporto di Roma Fiumicino, senza dover più far necessariamente riferimento agli aeroporti a Nord delle Alpi o agli scali del Nord Italia.  
Altrettanto determinanti i code-share Darwin Airline-Alitalia sulle rotte Foggia-Milano Malpensa, Foggia-Torino e Foggia-Palermo che costituiscono una soluzione ideale per tutti i passeggeri che da tempo attendono migliori collegamenti e servizi tra queste strategiche città del territorio italiano.   
Imbarcare la propria valigia a Lugano o a Foggia e ritirarla nella destinazione finale, ricevere una riprotezione dal vettore Darwin in caso di irregolarità del proprio viaggio, avere, laddove è possibile, la possibilità che si verrà attesi in aeroporto se in leggero ritardo prima che il volo successivo al proprio riparta: tutto questo oggi è realtà grazie al code-share Darwin Airline-Alitalia.  
Altra grande novità nell’ambito dei code-share Darwin Airline-Alitalia è la rotta Rimini-Roma Fiumicino (a/r), che prevede ben 3 voli giornalieri da lunedì a venerdì e 1 volo giornaliero durante il fine settimana, con partenze rispettivamente al mattino nella giornata di sabato e in serata nella giornata di domenica. Numero di frequenze e orari sono stati pensati per garantire comode coincidenze via Roma sulla rete Alitalia, assicurando un ampio portafoglio di destinazioni nazionali ed internazionali servite da Alitalia. In questo modo Darwin Airline si propone come il partner ideale di tutto il tessuto economico ed imprenditoriale del territorio romagnolo e di tutte quelle Aziende orientate a sviluppare le proprie strategie di sviluppo nell’area del Centro Italia.  
I nuovi code-share Darwin Airline-Alitalia rappresentano una soluzione ottimale per viaggiare in totale comodità e sicurezza sino alla destinazione finale.

**A cura della redazione**

**Per informazioni e prenotazioni**   
www.darwinairline.com   
Call Center Darwin Airline: 0848 177 177 (per la Svizzera) e 800 789 568 (per l’Italia).