---
id: 11426
title: "L\u2019Egitto di Veratour \u201Cviaggia in controtendenza\u201D"
author: Redazione
type: "post"
guid: http://progressonline.it/?p=11426
url: "/?p=11426"
colormag_page_layout:
- default_layout
categories: "['VIAGGI']"
tags: "['Egitto', 'vacanze', 'veratour', 'Viaggi']"
---

![](https://progressonline.it/wp-content/uploads/2019/06/24078_177_low.jpg)In un momento in cui l’**Egitto** si ritaglia un ruolo di primo piano nella programmazione della maggior parte dei tour operator italiani, **Veratour spicca sul mercato per una domanda in certi versi in controtendenza. A cominciare dalla **variabile prezzo**, che condiziona l’offerta di numerosi competitor ma che per Veratour non rappresenta una discriminante importante nella prenotazione.

**Prodotti di qualità**  
“La clientela di Veratour – conferma il direttore commerciale, **Massimo Broccoli (nella foto)** – si concentra sulle strutture di qualità elevata e quindi è disposta a pagare un prezzo coerente con questa scelta, privilegiandola rispetto a strutture di qualità inferiore che hanno prezzi più contenuti”. E’ evidente quindi che almeno per i clienti Veratour il tema del prezzo non sia prioritario nella scelta”.

**Prenotazioni in forte anticipo**  
Anche sul fronte della prenotazione, il cliente di Veratour si muove in anticipo: “Nei primi tre mesi dell’anno siamo riusciti a raggiungere livelli di prenotato mai ottenuti in precedenza, questo nonostante il Mar Rosso sia considerato una destinazione ‘semplice’ da un punto di vista organizzativo e per tale motivo più incline ad essere acquistato negli ultimi 30 giorni”.

**Volumi raddoppiati**  
Grazie a questi fattori Broccoli segnala come “quest’anno contiamo di chiudere l’esercizio con il medesimo trend dell’anno scorso, che ci aveva visto **raddoppiare i volumi dell’anno**precedente sull’Egitto. Per stare al passo con una domanda che è cresciuta in modo repentino, abbiamo investito in villaggi e potenziato l’offerta esistente in termini di capacità e stiamo raccogliendo i frutti di questo sforzo”.