---
id: 8443
title: 'Royal Baby: ecco il nome del terzogenito di William e Kate'
author: Redazione
type: "post"
guid: http://progressonline.it/?p=8443
url: "/?p=8443"
colormag_page_layout:
- default_layout
categories: "['ATTUALITÀ']"
tags: "['figlio William Kate', 'Louis Arthur Charles', 'nome royal baby', 'Royal Baby']"
---

![](https://progressonline.it/wp-content/uploads/2018/04/Cattura-1-218x300.png)A 4 giorni dal parto il terzogenito di William e Kate ha finalmente un nome. Il quinto nella linea di successione al trono d’Inghilterra si chiama **Louis Arthur Charles**: a dare l’annuncio nella tarda mattinata di oggi un tweet di **Kensington Palace**. “Il Duca e la Duchessa di Cambridge – si legge nel comunicato – sono lieti di annunciare che hanno chiamato il loro figlio Louis Arthur Charles. Il bambino sarà conosciuto come Sua Altezza Reale, principe Louis di Cambridge”.

Dopo George e Charlotte, gli altri due nipoti della Regina Elisabetta, **Louis Arthur Charles è dunque il numero 5 in linea di successione** dopo Carlo, William e gli altri due suoi fratelli. La spiegazione del nome è presto data: Louis in onore del **conte Mountbatten**, a cui il principe Carlo, padre di William, era molto legato. Anche Arthur e Charles sono molto ricorrenti nella storia dei reali inglesi. Arthur era il secondo nome di re Giorgio VI, padre della regina, e Charles è ovviamente il nome del nonno del piccolo e padre di William. Nomi dunque che riprendono, come da tradizione, gli altri membri della famiglia reale inglese. Scelte, quelle di William e Kate, che hanno spiazzato i bookmakers che avevano pronosticato come nomi più probabili i vari Philip, Arthur, Albert, Frederick e James.

Il bambino sarà da ora conosciuto come “***Sua Altezza Reale, principe Louis di Cambridge***“.