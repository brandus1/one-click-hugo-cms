---
id: 10130
title: 'Dipavali 2018: la Festa della Luce dedicata a Gandhi'
author: Redazione
type: "post"
guid: http://progressonline.it/?p=10130
url: "/?p=10130"
colormag_page_layout:
- default_layout
categories: "['ATTUALITÀ']"
tags: "['Dipavali', 'Diwali', 'festa della luce', 'India']"
---

![](https://progressonline.it/wp-content/uploads/2018/11/india.jpg)In occasione del 150° anniversario della nascita di **Gandhi**, l’UII, in collaborazione con l’Ambasciata dell’India a Roma, ha scelto di dedicare il **Dipavali** 2018 al Mahatma per ricordarne il messaggio della nonviolenza e della verità, due cardini del sanatana dharma, ma anche valori trasversali e sempre attuali, eppure ancora troppo spesso disattesi.

Nella Sala Capitolare del Convento di Santa Maria sopra Minerva presso il Senato è svolta la conferenza stampa di presentazione del **<span class="_5afx"><span class="_58cm">Dipavali</span></span>**, la festa induista della Luce, che verrà celebrata domani in tutto il mondo.![](https://progressonline.it/wp-content/uploads/2018/11/45395855_10155594513781949_9093068385566064640_n-225x300.jpg)

Presente, tra gli altri relatori, **Emanuela Del Re, vice Ministro agli Affari Esteri**, che ha dichiarato: “…*È in occasioni come queste che sono felice di essere italiana. È un orgoglio vedere la comunità induista celebrare così apertamente il Dipavali.* <span class="text_exposed_show">*Bisogna proseguire in questa direzione, percorrendo una strada di riconoscimento dei diritti delle persone….*”.</span>

Al termine del convegno, **presso l’Ambasciata dell’India a Roma, in Via XX Settembre 5**, si è svolta la consueta cerimonia di accensione della lampada.  
Le celebrazioni della Festa della luce, Dipavali, proseguiranno domani **6 novembre** presso l’**Auditorium Parco della Musica di Roma**. In uno spirito di festa partecipata e aperta a tutta la città di Roma, sarà possibile trascorrere un’intera giornata dedicata alla cultura dell’India con musica, danza, sapori e colori dell’India.  
Per il Convegno è stato richiesto il Patrocinio del Senato della Repubblica, della Regione Lazio e del Comune di Roma Capitale.