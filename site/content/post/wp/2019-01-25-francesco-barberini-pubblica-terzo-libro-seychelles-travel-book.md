---
id: 10533
title: 'Francesco Barberini pubblica il suo terzo libro: &#8220;Seychelles Travel
  book&#8221;'
author: Redazione
type: "post"
guid: http://progressonline.it/?p=10533
url: "/?p=10533"
colormag_page_layout:
- default_layout
categories: "['VIAGGI']"
tags: "['francesco barberini', 'ornitologia', 'Seychelles', 'Viaggi']"
---

<figure aria-describedby="caption-attachment-10536" class="wp-caption alignleft" id="attachment_10536" style="width: 481px">![](https://progressonline.it/wp-content/uploads/2019/01/50623517_10155746293816949_310635704411488256_n.jpg)<figcaption class="wp-caption-text" id="caption-attachment-10536">Francesco Barberini, giovane ornitologo e Alfiere della Repubblica italiana</figcaption></figure>

Il giovanissimo Francesco, Alfiere della Repubblica e aspirante ornitologo di Acquapendente, stupisce ancora. Il 17 dicembre è uscito il suo **terzo libro**. Dopo ii successo riscosso con i primi due, Francesco pubblica con la casa editrice Pandion Edizioni “***Seychelles Travel book- diario di viaggio di un giovane ornitologo***“, il primo della collana “*Francesco’s birdwatching travel*” per raccontare le Seychelles e la splendida natura che contraddistingue queste isole tropicali, in particolar modo gli uccelli. Realizzato con il prezioso contribuito di *Monette Rose*, direttrice del *Seychelles Tourism Board Italia* e lo staff di STB, il libro è pubblicato in tre lingue: italiano, inglese e francese. Ricco di magnifiche **fotografie**, mappe, disegni originali e il racconto dei **dieci giorni di viaggio** con lo stile originale del giovane ornitologo, ha tre illustri presentazioni: del presidente onorario del WWF Italia Fulco Pratesi, del presidente della LIPU Fulvio Mamone Capria e della CEO del Seychelles Tourism Boardo, Mrs Sherin Francis.

Sponsor tecnici del progetto marchi importanti come la QATAR Airways e Swarovski Optik Italia. Le illustrazioni sono di due noti disegnatori naturalistici: Lorenzo Dotti e Alessandro Troisi. Per volere del giovane ornitologo parte del ricavato del libro va a due progetti di conservazione degli uccelli nelle isole di Denis e Cousine nelle Seychelles.

***Per maggiori info e dettagli:***

[www.pandion.it](https://www.pandion.it)  
[www.aspiranteornitologo.it](https://www.aspiranteornitologo.it)