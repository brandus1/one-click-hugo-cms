---
id: 6979
title: Festa del Cinema di Roma, al via la dodicesima edizione
author: Redazione
type: "post"
guid: http://progressonline.it/?p=6979
url: "/?p=6979"
colormag_page_layout:
- default_layout
categories: "['CULTURA E SPETTACOLO', 'SLIDE']"
tags: "['Cinema Roma', 'Festa Cinema Roma', 'Festa del Cinema', 'Festa del Cinema di Roma', 'Roma Cine Fest']"
---

![](https://progressonline.it/wp-content/uploads/2017/10/20171026_132003-300x225.jpg) Si apre ufficialmente con la proiezione riservata alla stampa di “*Hostiles*” la dodicesima edizione della **Festa del Cinema di Roma**. L’evento, che ha la sede principale presso l’**Auditorium Parco della Musica**, durerà fino al 5 novembre prossimo e ospiterà attori e personaggi del mondo cinematografico sia nazionale che internazionale.

![](https://progressonline.it/wp-content/uploads/2017/10/hostiles2-300x210.jpg)Alle 11 di mattina di oggi 26 ottobre la proiezione riservata agli operatori dei media del nuovo film western di Scott Cooper con **Christian Bale**: l’attore grazie all’interpretazione del Capitano Joseph Blocker ha **ricevuto la candidatura come miglior attore per la prossima edizione del Premio Oscar**.

Saranno proiettate sia nuove pellicole (tra le quali anche “Borg McEnroe e “Strong” con Jake Gyllenhaal) che riproposti film che hanno fatto la storia del cinema italiano. Durante i giorni della Festa infatti saranno ripresentate pellicole come “*Miseria e Nobiltà*” con Totò e “*Borotalco*” con Carlo Verdone.  
Non solo film in sala durante la 10 giorni della Festa del Cinema ma anche incontri con i protagonisti : solo per citarne alcuni quello con lo stesso Jake Gylenhaal, Nanni Moretti, Ian McKellen o **David Lynch**. Il regista di Twin Peaks **riceverà dalle mani di Paolo Sorrentino il Premio alla carriera**.

Per ulteriori informazioni su date, orari, proiezioni ed incontri visitate il[ sito ufficiale](https://www.romacinemafest.it/) della manifestazione.