---
id: 12011
title: "SplitYou: il dono dell&#8217;ubiquit\xE0 in un&#8217;app"
author: Redazione
type: "post"
guid: http://progressonline.it/?p=12011
url: "/?p=12011"
colormag_page_layout:
- default_layout
categories: "['DAL WEB']"
---

Oggi sul Web sono presenti numerosi fornitori (providers) di risorse multimediali (video, immagini, audio etc). Molti di questi sono stati “integrati” nei social-networks, con l’effetto di rendere i contenuti multimediali preponderanti rispetto al resto. Prendiamo ad esempio Youtube (proprietà Google), nella sua versione Web e App, ha implementato le proprie funzioni grazie ai canali live; i vari utenti, attraverso il proprio profilo, possono divulgare e condividere i loro video sia registrati sia in live streaming.  
Tuttavia, gli applicativi sopraelencati, pur essendo utilizzati da Miliardi di utenti (Facebook ha superato i 2 Miliardi), presentano un limite: obbligano l’utente fruitore a dover scegliere esclusivamente tra la vastità del materiale che gli viene proposto! (spesso con risultati scoraggianti e non soddisfacenti).  
L’utente, non verrà mai coinvolto appieno in ***un’esperienza*** ma risulterà un semplice osservatore.

***![](https://progressonline.it/wp-content/uploads/2019/10/split-156x300.jpg)SplitYou*** non vuole e non può concorrere con i colossi precedentemente elencati (ad es. Youtube), si colloca invece in un “area grigia, inesplorata, dalle grandissime potenzialità di sviluppo.  
Implementa il concetto di multimedia-sharing, passando da multimedia-search-engine (motore di ricerca di materiale multimediale) a multimedia-search&amp;request-engine! (motore di ricerca &amp; richiesta).

Il percorso di ideazione di ***SplitYou***, nasce dall’esigenza di reperire risorse multimediali precise, che siano determinate dagli utenti fruitori; non ci si accontenta di scegliere tra il materiale che ci viene quotidianamente proposto, vogliamo semmai in prima persona essere ideatori, registi e talvolta attori.

***Come funziona tecnicamente?***  
Verrà scaricato l’installer dai market online (Playstore/AppStore) e successivamente si procederà all’installazione gratuita dell’App (sarà ovviamente presente anche la versione Web).  
L’USER, una volta registrato, troverà altri utenti attivi “PROVIDERS” che saranno potenzialmente capaci e disponibili a fornire la risorsa multimediale richiesta:  
– Video in Live Streaming;  
– Video Registrati;  
– Immagini;  
– Audio Files;  
– Altre tipologie di richiesta, a solo titolo di esempio: docs, recensioni personalizzate di luoghi/oggetti/ristoranti/alberghi etc.

**Esempio (Località: Parigi | Richiesta: Immagini di buona qualità)**

Soggetti:  
– VIEWER: Alberto Geromel 25 anni, studente di architettura della facoltà di architettura IUAV di Venezia;  
– PROVIDER: Jean Luc Marion 42 anni, fiorista e cittadino di Parigi;  
– BENEFICIARY: @municipalitédeparis (comune di Parigi)  
Premessa:  
– Alberto sta terminando la sua tesi di laurea sull’architettura delle grandi strutture metalliche ed ha necessità di reperire immagini precise e di buona qualità dei rivetti posti alla base dei piloni della Tour Eiffel  
Interazione:  
– 1) Alberto (nome utente SplitYou: @alberto61), tramite le modalità di ricerca PROVIDER di SplitYou, inoltra la sua richiesta;  
– 2) Jean Luc(nome utente SplitYou: @j.l.Marion) risponde alla richiesta di Alberto secondo le modalità pre-impostate da SplitYou, rendendosi disponibile a fornire il materiale;

Caso 1  
– Alberto e Jean Luc si accordano e @j.l.Marion fornisce gratuitamente il set di immagini richieste;  
Caso 2  
– Alberto e Jean Luc si accordano e Jean Luc fornisce il set di immagini richieste a pagamento;

L’***App SplitYou*** è la soluzione ad una necessità che tutti noi abbiamo avuto in più di un occasione, per necessità di lavoro, studio, svago, etc.