---
id: 7914
title: "Oggi \xE8 il World Nutella Day: in tutto il mondo celebrato il noto marchio\
  \ italiano"
author: Redazione
type: "post"
guid: http://progressonline.it/?p=7914
url: "/?p=7914"
colormag_page_layout:
- default_layout
categories: "['ATTUALITÀ']"
tags: "['giorno della nutella', 'nutella', 'Nutella Day', 'world nutella day']"
---

![](https://progressonline.it/wp-content/uploads/2018/02/nutella-day-300x212.jpg)Un brand che, dall’Italia, ha conquistato i palati di tutto il mondo. E’ partita da Alba la “conquista” della **Nutella** dei golosi sparsi per il pianeta, è diventata un punto di riferimento nel settore dolciario. La usano i grandi pasticceri o gli amatori del settore, la si mangia nei modi più disparati e c’è chi (in realtà quasi tutti gli amanti) la gustano anche da sola dopo averla raccolta col cucchiaio.

Dalla passione di milioni di golosi in tutto il mondo è nato e cresciuto il **World Nutella Day**, il giorno in cui viene celebrata la bontà della famosa crema di nocciole di casa Ferrero. In origine fu una blogger americana, **Sara Rosso**, a lanciare il 5 febbraio 2007 il World Nutella Day, la giornata dedicata a uno dei prodotti italiani più apprezzati nel mondo che conta centinaia di tentativi di imitazione. **Da quel momento l’iniziativa si ripete ogni anno**, con un successo crescente in particolar modo sul web e sui social network. Impazza l’hashtag dedicato alla giornata, con contenuti pubblicati dagli utenti che condividono le loro ricette a base di Nutella, le foto e video di creazioni culinarie o, semplicemente, la loro passione verso un prodotto unico. E italianissimo, aggiungiamo.

“Nutella è onorata di avere fan così affezionati e affida loro il messaggio del **World Nutella Day** – commenta un portavoce di Nutella -, che è la personificazione dell’energia positiva e dinamica dei festeggiamenti”.  
Per vedere i contenuti postati dagli utenti basterà seguire l’hashtag dedicato che oggi, 5 febbraio, è diventato trending topic all’interno dei maggiori social networks.