---
id: 9100
title: "Wikipedia Italia oscurata: ecco perch\xE9 l&#8217;Enciclopedia Libera \xE8\
  \ in &#8220;sciopero&#8221;"
author: Redazione
type: "post"
guid: http://progressonline.it/?p=9100
url: "/?p=9100"
colormag_page_layout:
- default_layout
categories: "['ATTUALITÀ']"
tags: "['legge copyright', 'legge privacy', 'wikipedia', 'wikipedia italia', 'wikipedia oscurata']"
---

![](https://progressonline.it/wp-content/uploads/2018/07/generateThumb-300x200.jpg)Molti internauti si saranno accorti da stamani come **Wikipedia** **Italia** abbia oscurato le proprie pagine. Stop alle classiche ricerche sul web per via di una motivazione ben precisa: protestare contro la direttiva sul copyright che potrebbe essere approvata il prossimo 5 luglio dal Parlamento europeo, e che potrebbe portare alla chiusura della storica enciclopedia virtuale e (soprattutto) libera.

A **spiegare nel dettaglio il perché di questo “sciopero**” ci ha pensato direttamente lo staff di Wikipedia Italia che, al posto delle sue pagine, ha inserito il seguente messaggio:

*Cara lettrice, caro lettore,*

*Il 5 luglio 2018 il Parlamento europeo in seduta plenaria deciderà se accelerare l’approvazione della **[direttiva sul copyright](https://it.wikipedia.org/wiki/Proposta_di_direttiva_sul_diritto_d%27autore_nel_mercato_unico_digitale "Proposta di direttiva sul diritto d'autore nel mercato unico digitale")**. Tale direttiva, se promulgata, limiterà significativamente la **libertà di Internet**.*

*Anziché **aggiornare le leggi sul diritto d’autore** in Europa per promuovere la partecipazione di tutti alla società dell’informazione, essa minaccia la libertà online e crea ostacoli all’accesso alla Rete imponendo nuove **barriere, filtri e restrizioni**. Se la proposta fosse approvata, potrebbe essere **impossibile** condividere un articolo di giornale sui social network o trovarlo su un motore di ricerca. Wikipedia stessa rischierebbe di chiudere.![](https://progressonline.it/wp-content/uploads/2018/07/download-1-300x168.jpg)*

*La proposta ha già incontrato la **ferma disapprovazione** di oltre 70 studiosi informatici, tra i quali il creatore del web Tim Berners-Lee ([qui](https://www.eff.org/it/deeplinks/2018/06/internet-luminaries-ring-alarm-eu-copyright-filtering-proposal)), 169 accademici ([qui](https://www.ivir.nl/academics-against-press-publishers-right/)), 145 organizzazioni operanti nei campi dei diritti umani, libertà di stampa, ricerca scientifica e industria informatica ([qui](https://www.indexoncensorship.org/2018/04/digital-single-market-nightmare/)) e di Wikimedia Foundation ([qui](https://meta.wikimedia.org/wiki/EU_policy/Wikimedia_Foundation_Board_of_Trustees_Statement_Opposing_the_EU_Copyright_Package/it)).*

*Per questi motivi, la comunità italiana di Wikipedia ha deciso di oscurare tutte le pagine dell’enciclopedia. Vogliamo poter continuare a offrire un’**enciclopedia libera, aperta, collaborativa e con contenuti verificabili**. Chiediamo perciò a tutti i deputati del Parlamento europeo di **respingere l’attuale testo della direttiva** e di riaprire la discussione vagliando le tante proposte delle associazioni Wikimedia, a partire dall’abolizione degli artt. 11 e 13, nonché l’estensione della **libertà di panorama** a tutta l’UE e la **protezione del pubblico dominio**.*

[https://meta.wikimedia.org/wiki/SaveYourInternet](https://meta.wikimedia.org/wiki/European_Parliament_vote_in_2018/it "m:European Parliament vote in 2018/it")