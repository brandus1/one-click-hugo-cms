---
id: 4019
title: Non solo romanticismo. L&#039;inverno parigino   all&#039;insegna della cultura
  e del divertimento
author: Redazione
type: "post"
guid: http://progressonline.it/2016/02/08/non-solo-romanticismo-linverno-parigino-allinsegna-della-cultura-e-del-divertimento/
url: "/?p=4019"
post_views_count:
- '3'
- '3'
categories: "['VIAGGI']"
---

Il fantastico mondo acquatico è il tema scelto per l’edizione 2016 del Carnevale parigino che si festeggia il 7 febbraio con la tradizionale sfilata domenicale in un clima di allegra convivialità.

<div>Soldes, dégriffé, stock… in un parola saldi! C’è tempo fino al 16 febbraio per concedersi il lusso di qualche acquisto senza fare troppi danni al portafoglio: dalle Galeries Lafayette a les Champs-Elysées o lungo Rue du Faubourg Saint Honoré, Avenue Marceau e Avenue Montaigne non sarà difficile trovare occasioni per dedicarsi allo shopping.</div><div>Al Grand Palais è aperta fino al 21 febbraio “Volez, Voguez, Voyagez – Louis Vuitton”. La mostra ripercorre la storia di Louis Vuitton dal 1854 ai nostri giorni, attraverso i ritratti dei fondatori della Maison e di coloro che oggi ne disegnano il futuro. Il percorso si snoda in nove capitoli e si apre con un’antica malle, simbolo per eccellenza del celebre marchio, che racchiude in sé i tratti distintivi della Maison, incarnandone lo spirito audace. L’esposizione presenta oggetti e documenti del Patrimonio Louis Vuitton, insieme a una selezione di pezzi esclusivi, provenienti dal Palais Galliera, Musée de la Mode de la Ville de Paris. </div><div>La Cité des Sciences et de l’Industrie ospita la mostra “Darwin, l’original” (fino al 31 luglio 2016), realizzata in collaborazione con il Museo Nazionale di Storia Naturale. Chi era Darwin e quale pensiero era alla base della sua teoria evoluzionistica? A queste e molte altre domande i curatori cercano di dare risposta giocando sull’interazione e sulla partecipazione dei visitatori. </div><div>Fa tappa a Parigi “L’ora del Rosario”, il nuovo show di Rosario Fiorello, che ha già registrato il tutto esaurito durante il tour italiano e che per la prima volta sbarca in Europa alla conquista di Zurigo, Bruxelles e Londra. L’appuntamento nella capitale francese è per il 17 febbraio a La Cigale. Lo spettacolo alternerà monologhi, canzoni, gag, duetti per una serata ad alta comicità e ironia. </div><div>Il 25 febbraio a esibirsi a L’Alimentation Générale saranno i Marlene Kuntz che con questa serata daranno il via al Lunga attesa Tour 2016, dal nome dell’omonimo album uscito a gennaio. </div><div>Si accendono i riflettori sul concerto evento dei Muse al Bercy Arena, per tutte le date dal 26 febbraio al 4 marzo è previsto il sold out. </div><div> </div><div>Maria Baffigi</div><div> </div><div> </div><div> </div><div> </div>