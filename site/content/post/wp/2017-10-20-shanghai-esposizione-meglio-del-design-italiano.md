---
id: 6834
title: A Shanghai in esposizione il meglio del design italiano
author: Redazione
type: "post"
guid: http://progressonline.it/?p=6834
url: "/?p=6834"
colormag_page_layout:
- default_layout
categories: "['ATTUALITÀ']"
tags: "['Salone del Mobile', 'Salone del Mobile 2017', 'Salone Mobile', 'Salone Mobile Milano', 'Salone Mobile Shanghai']"
---

![](https://progressonline.it/wp-content/uploads/2017/10/10_SaloneMobileShanghai_2017.jpg.2017-10-02-10-21-27-300x200.jpg)Il ***made in Italy*** di qualità sbarca in **Cina**. I prossimi 23 e 24 novembre, infatti, vedranno protagonista a **Shanghai** il **Salone del Mobile di Milano**, organizzato in collaborazione con il partner *VNU Exhibition Asia*, leader nell’organizzazione delle manifestazioni fieristiche in Cina.

Sull’importante palcoscenico della metropoli cinese in mostra il meglio per quanto riguarda l’arredamento ed il design di marca italiana, in quella che è la seconda edizione dell’evento (ne sono previste tre) reduce dal successo dello scorso anno, con ben 20.750 le presenze registrate.

**Approfondire i rapporti economici e politici che esistono tra i due paesi** e potenziare un legame che, tramite il dialogo e l’incontro, può beneficiare ad entrambe le nazioni: questi gli obiettivi del Salone del Mobile che sarà atteso anche nel 2018 a Shanghai per **mostrare al mercato cinese quanto di meglio può offrire l’Italia nei settori del design e dell’arredamento**.

L’Oriente, del resto, può rappresentare un importante sbocco commerciale per l’economia e le aziende italiane, per questo il Salone del Mobile si prefissa di rafforzare questo ponte commerciale. Claudio Luti, presidente dell’evento, spiega infatti: “*La Cina rappresenta uno dei Paesi di maggior sviluppo per le aziende. Ogni anno molti operatori cinesi visitano la manifestazione milanese ma la presenza a Shanghai offre indiscutibilmente nuove possibilità di collaborazione e di business tra le aziende italiane e il mercato cinese”.*

Fra gli espositori del Salone Mobile Shangai 2017 ci saranno Agresti, Antonio Lupi Design, B&amp;B Italia, Calligaris, Cattelan Italia, Ernestomeda, Flexform, Ferrari, Foscarini, Lema, Magis, Natuzzi, Moroso e Scavolini.

www.salonemilano.it