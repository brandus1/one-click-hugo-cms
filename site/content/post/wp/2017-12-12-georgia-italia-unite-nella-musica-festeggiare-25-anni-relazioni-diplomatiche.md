---
id: 7447
title: Georgia e Italia unite nella musica per festeggiare 25 anni di relazioni diplomatiche
author: Redazione
type: "post"
guid: http://progressonline.it/?p=7447
url: "/?p=7447"
colormag_page_layout:
- default_layout
categories: "['CULTURA E SPETTACOLO']"
tags: "['ambasciata italiana', 'eventi ambasciata italiana', 'relazioni diplomatiche Georgia Italia', 'relazioni diplomatiche Italia']"
---

![](https://progressonline.it/wp-content/uploads/2017/12/georgia-italia-215x300.jpg)Si è tenuto il 4 dicembre a Roma a Palazzo Ferrajoli, in occasione del **25° anniversario delle relazioni diplomatiche tra Georgia e Italia**, il concerto di musiche del famoso compositore georgiano **Giya Kancheli** che ha incantato tutti i presenti con l’intensa esibizione del mezzosoprano **Nino Surguladze** e del pianista **Alessandro Stella**.

**La musica lirica georgiana, d’altra parte, ha inizio grazie all’influsso di quella europea, dalla seconda metà del XIX secolo.** Il Teatro dell’Opera di Tbilisi venne fondato nel 1851 e da quel momento furono messi in scena opere, balletti, operette e concerti di musica sinfonica italiana, tedesca, francese e russa.

L’Italia e la Georgia unite grazie alla musica e non soltanto. **Crescono infatti gli scambi culturali tra i due Paesi,** con un sempre maggior numero di presenze dall’Italia, incentivate anche dall’apertura, lo scorso anno, della tratta **Milano-Kutaisi** (seconda città della Georgia). Nel 2018 si inaugurerà poi la tratta Roma-Kutaisi.

La Georgia, con un turismo sempre in crescita, è diventata infatti una meta ambita anche per il mercato italiano che è aumentato **nei primi dieci mesi dell’anno del 17%** rispetto allo stesso periodo del 2016. Tra gennaio e ottobre, in generale, il numero di presenze in Georgia **è stato pari a 6.430.824**, un incremento del 18,8% in più rispetto allo stesso periodo dell’anno precedente. Primi in classifica i visitatori provenienti dall’**Azerbaigian** (+10.8%), seguiti dall’**Armenia** (+15,8%) e dalla **Russia** (+33.3%).

La serata si è conclusa con la degustazione di prodotti tipici della ricca cucina georgiana accuratamente preparati dalla cuoca **Lali Teedeva,** del Ristorante San Pietrino di Roma, accompagnati dai rinomati vini locali riconosciuti dall’**UNESCO** come patrimonio intangibile dell’umanità.