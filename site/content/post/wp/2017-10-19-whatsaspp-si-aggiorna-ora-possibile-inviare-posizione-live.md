---
id: 6771
title: 'Aggiornamento Whatsaspp: ora possibile inviare posizione live'
author: Redazione
type: "post"
guid: http://progressonline.it/?p=6771
url: "/?p=6771"
colormag_page_layout:
- default_layout
categories: "['ATTUALITÀ', 'SLIDE']"
tags: "['aggiornamento', 'condivisione posizione', 'live', 'posizione', 'whatsapp']"
---

![](https://progressonline.it/wp-content/uploads/2017/10/whatsapp-300x160.jpg)E’ stato presentato come uno degli aggiornamenti più rivoluzionari di **Whatsapp** e, vedendo le novità che verranno apportate a breve, non si fatica a capirne il motivo.  
La popolare applicazione di messaggistica istantanea infatti nelle prossime settimane verrà arricchita da nuove ed innovative features: l’annuncio è stato solo da poche ore ma c’è voluto poco per **creare attesa attorno al nuovo aggiornamento**.

La **condivisione della posizione live** e la **possibilità di effettuare chiamate di gruppo** sono tra le novità più attese con la prossima versione dell’app: gli sviluppatori stanno ultimando i lavori su questi due aspetti. La possibilità di poter informare in tempo reale circa la propria posizione trae ispirazione da Google Maps e Messenger di Facebook che, da tempo, permettevano questa funzionalità.

Sarà il modo di dire al nostro interlocutore “*digitale*” dove ci si trova, ma è una feature che può essere utilizzata anche all’interno dei gruppi. All’interno della chat alla voce “*Posizione*” comparirà l’opzione “*Condividi posizione attuale*”. A quel punto si può scegliere per quanto a lungo si può condividere la propria posizione in tempo reale; decidendo comunque di poter interrompere la condivisione in qualsiasi momento.

L’altra novità sostanziale, tra le altre, sarà la **possibilità di poter effettuare chiamate vocali di gruppo**.

L’aggiornamento Whatsapp verrà reso disponibile nelle prossime settimane sia per Ios che Android.