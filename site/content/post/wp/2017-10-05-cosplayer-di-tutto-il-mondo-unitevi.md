---
id: 6553
title: Cosplayer di tutto il mondo, unitevi!
author: Redazione
type: "post"
guid: http://progressonline.it/?p=6553
url: "/?p=6553"
colormag_page_layout:
- default_layout
categories: "['CULTURA E SPETTACOLO']"
tags: "['27 al 29 ottobre', '3 giorni', 'Hidenori Kusaka', 'Mega Manga Convention Berlino', 'Satoshi Yamamoto']"
---

Per gli appassionati di manga si svolge dal 27 al 29 ottobre il Mega Manga Convention Berlino, che in aggiunta agli aspetti tradizionali del Festival propone quest’anno anche elementi di cultura pop giapponese.

Saranno sempre di più gli spazi dedicati ai principali protagonisti della mostra, anime e manga saranno sempre al centro dell’attenzione e a rendere ancora più interessante la mostra sarà l’intervento di numerosi artisti di rilievo come Hidenori Kusaka e Satoshi Yamamoto, scrittori e illustratori della serie Pokémon Adventures e Pokémon Ranger.  
Al MMC oltre a famosi disegnatori, saranno presenti anche nuovi artisti, pronti a districarsi tra panel e stand individuali per presentare le loro novità ai visitatori.  
In questa 3 giorni sarà, inoltre, possibile incontrare numerosi ospiti europei che sono divenuti celebri grazie ai loro costumi che riproducono i personaggi dei fumetti giapponesi. Largo al cosplay, insomma, l’arte di interpretare gli atteggiamenti di un personaggio indossandone il costume, ma tenendo fede a quelle che sono le regole da seguire in questo genere di convention: è necessario essere e fare, essere visivamente il personaggio interpretato, attraverso il costume, il trucco, l’acconciatura, e gli accessori, e fare, cioè agire come se si fosse realmente il personaggio, recitare.  
Non vi sentite pronti ad una simile full immersion nel mondo dei manga? Per questa edizione potrete limitarvi ad osservare alcuni tra i maggiori cosplayer al mondo: Angela Wiederhut, Le Partyvengers e Arweniacosplay saranno a Berlino con le loro mise mozzafiato.