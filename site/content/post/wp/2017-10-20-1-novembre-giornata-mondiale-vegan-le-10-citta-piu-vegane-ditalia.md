---
id: 6783
title: "1\xB0 novembre Giornata Mondiale Vegan: le 10 citt\xE0 pi\xF9 vegane d&#8217;Italia"
author: Redazione
type: "post"
guid: http://progressonline.it/?p=6783
url: "/?p=6783"
colormag_page_layout:
- default_layout
categories: "['ATTUALITÀ']"
tags: "['città più vegane', 'città vegane', 'giornata mondiale vegan', 'Italia', 'vegan']"
---

![](https://progressonline.it/wp-content/uploads/2017/10/A_The-Gate-Seymour-Place_Londra-300x190.png)**Il 1° novembre di terrà la 24esima edizione della giornata mondiale vegan**, occasione nella quale **Holidu**, il sito per il confronto prezzi di case vacanze, presenta la lista delle 10 città con la più vasta offerta di cibo vegano in Italia. Una tendenza sempre più in crescita quella di scegliere vegan food o vegetariano in linea generale. L’Italia si rivela essere sempre meno un paese carnivoro, scegliendo come molte altre nazioni europee di optare a tavola per una linea più “*green*“.

Basti pensare infatti che, stando ai dati **Eurispes**, nel 2017 è aumentata la percentuale degli italiani che sostiene di non mangiare più la carne: **il 4,6% della popolazione infatti è vegetariano**, mentre il **restante 3% si dice vegano** (un aumento del 300% rispetto al 2016, quando appena l’1% degli italiani aveva abbracciato una filosofia vegan).  
Di fronte a questi numeri l’offerta del mercato non può che mettersi in linea con le nuove scelte di una percentuale di italiani sempre più in crescita, e anche le città si sono dovute adattare nel dare una risposta adeguata a questo nuovo trend.

**Tofu, cavoli, alghe e tempeh, ecco le nuove tendenze a tavola di sempre più italiani** che scelgono di non mangiare più carne o derivati animali. Chi in forma maggiore chi in percentuale minore molte città del nostro Paese si stanno adattando a queste nuove scelte e Holidu ha voluto effettuare un’indagine per verificare quali sono i 10 maggiori centri più “*Vegan Friendly*” d’Italia.![](https://progressonline.it/wp-content/uploads/2017/10/A_The-Gate-Seymour-Place_Londra-2-200x300.jpg)

**Venezia, Torino e Bologna** sono le città che si piazzano sul podio: la Serenissima comanda la classifica con la proposta più ampia di ristoranti offerenti piatti vegan. Curioso vedere come Bologna, con la sua offerta del rinomato sugo al ragù, tortellini e mortadella, sia al terzo posto di questa speciale classifica.

Firenze conquista la medaglia di legno della graduatoria stilata da Holidu, davanti a Padova e Verona. Milano si piazza al settimo posto, con le ultime tre posizioni occupate da Roma, Bari e Genova.  
Parlando invece a livello europeo la città che conquista la medaglia d’oro è **Amsterdam**, con Parigi e Lisbona che completano il podio.