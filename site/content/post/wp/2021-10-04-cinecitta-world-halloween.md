---
id: 13500
title: "\xC8 gi\xE0 Halloween a Cinecitt\xE0 World"
author: Redazione
type: "post"
guid: https://progressonline.it/?p=13500
url: "/?p=13500"
colormag_page_layout:
- default_layout
categories: "['CULTURA E SPETTACOLO']"
tags: "['cinecittà', 'Cinecittà World', 'Roma']"
---

 **Dal 2 al 31 Ottobre un divertimento paura.**

<div class="wp-block-image"><figure class="alignleft size-large is-resized">![](https://progressonline.it/wp-content/uploads/2021/10/cigarini.jpg)<figcaption> Stefano Cigarini, Amministratore delegato Cinecittà World</figcaption></figure></div>Halloween 2021 a **Cinecittà World**. Non ci sarà Micheal Myers a terrorizzare le attrazioni della città del divertimento del cinema, ma nove (9) attrazioni a tema così da trasformare Cinecittà World in un parco di divertimenti da brivido. Dal 2 ottobre fino alla notte della streghe il 31 ottobre. **“È un Halloween per tutti quello che presenteremo quest’anno, anche per allontanare i timori causati dalla pandemia da Covid 19”** ha commentato l’Amministratore delegato Stefano Cigarini, da sempre alla ricerca del divertimento a 360 gradi. **“Zombie,vampiri e fantasmi, circondati da zucche, pannocchie e covoni si aggireranno tra gli ospiti del parco, coinvolgendo adulti e bambini in maniera ed emozionante per gli appassionati del cinema di genere e pauroso per gli amanti del terrore”.** Lo spettacolo inizia con l’**Halloween Show**, dove i personaggi de La Casa di Carta, The Walking Dead, Harley Quinn, V per Vendetta, daranno vita con la Zombie Walk ad una e vera passeggiata tra i mostri. Riapre la **Horror House** con statue e scenografie arrivate direttamente dai carri del Carnevale di Fano. Il **Cine Tour**, si anima di creature viventi: mummie egiziane risorgono dal set di Cleopatra, Zombies e dal Cimitero dei Morti viventi e antichi romani, inseguendo e terrorizzando chiunque li capiti a tiro. Si omaggia perfino Dante, il divin poeta, in occasione dei 700 anni dalla morte, con una piccola rivisitazione del Roller Coaster **Inferno**, la montagna russa infernale ambientata tra i gironi dell’Inferno. Anche Fellini si trasforma. Nel suo apparentemente tranquillo circo arriva **Clownstrofobia**, dove IT e Joker cercheranno di non uscire gli ospiti dal tendone che li ospita. Per gli amanti degli “Sparatutto” nel cinema horror 6D **In-Cubo** si potrà combattere contro i mostri nel film interattivo **Phobia**… ci vogliono nervi saldi e buona mira. Vince chi spara per primo!

Niente sangue, ma una corsa di sangue nel cervello, con **Erotika**, all’interno del sottomarino U-571, rimaneggiato per l’occasione. Il sommergibile sarà popolato da sensuali marinaie e intriganti vampiri che metteranno a dura prova i sensi degli ospiti che vi si avventurano. Ad ogni modo Halloween a Cinecittà World è con concepito per i più piccoli. Nel **Bosco Stregato** i bambini incontreranno *Grimilde, Malefica, la strega di Biancaneve, il cannibale e la scimmia* nascosti nella foresta di Indiana Adventure. Riapre anche **Giocarena**, **il** **più grande playground al coperto d’Italia**, dove i bambini possono scatenarsi in 6 piani di puro divertimento, tra scivoli, percorsi avventura e battaglie con i cannoni spara palline.

 Il gran finale sarà naturalmente il **31 ottobre** con un’incredibile **Notte delle Streghe.**

*Dimenticavamo**:*** se non avete il Green Pass**,** il tampone gratuito ve lo offre **Dracula**.

Buon divertimento.

**Roberto Leggio**