---
id: 6779
title: Benito Jacovitti celebrato a Cremona a 20 anni dalla scomparsa
author: Redazione
type: "post"
guid: http://progressonline.it/?p=6779
url: "/?p=6779"
colormag_page_layout:
- default_layout
categories: "['ATTUALITÀ']"
tags: "['Cremona', 'fumetti', 'Jacovitti', 'mostra', 'Sagra del Salame']"
---

![](https://progressonline.it/wp-content/uploads/2017/10/jacovitti-fumetto-300x273.jpg)Da oggi fino al prossimo 5 novembre presso la “*Festa del Salame*” di Cremona verrà allestita una mostra dedicata al fumettista Benito **Jacovitti**. L’artista, di cui si celebra la carriera a 20 anni dalla scomparsa, è famoso per le sue vignette umoristiche e dissacranti, nelle quali spesso e volentieri inseriva immagini di frattaglie e salami. Ecco il presupposto per il quale la mostra è stata organizzata in tale occasione, **presso il palazzo comunale di Cremona**. La sagra andrà in scena nel centro storico della città del Torrazzo da domani a domenica e tutti gli amanti dei disegni di **Jacovitti** potranno ammirare **40 opere tra realizzazioni originali e riproduzioni**. L’allestimento sul disegnatore nato a Termoli nel 1923 è aperto al pubblico già da oggi.

Le tavole, provenienti dalla mostra celebrativa “*Tutto Jacovitti*“, offrono assaggi del surrealismo grafico e del paradossale umorismo che hanno caratterizzato i disegni dell’autore. Una mostra, a cura del Centro Fumetto “*Andrea Pazienza*“, che è aperta al pubblico ed in contemporanea con l’anniversario dei sessant’anni dalla creazione del celebre personaggio Cocco Bill.