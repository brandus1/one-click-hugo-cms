---
id: 7078
title: "Twitter: \xE8 ufficiale il passaggio ai 280 caratteri"
author: Redazione
type: "post"
guid: http://progressonline.it/?p=7078
url: "/?p=7078"
colormag_page_layout:
- default_layout
categories: "['ATTUALITÀ']"
tags: "['Twitter', 'Twitter 280 caratteri', 'Twitter caratteri', 'Twitter limite caratteri', 'Twitter nuovo limite caratteri']"
---

![](https://progressonline.it/wp-content/uploads/2017/11/Cattura-300x141.png)**Ottobre 2017: finisce ufficialmente l’era dei 140 caratteri di Twitter**. Il popolare social network, reso celebre anche grazie al limite prestabilito dei suoi “*cinguetii*“, ha deciso di **raddoppiare lo spazio** dedicato ai pensieri dei suoi utilizzatori.  
Al termine di una fase di test durata circa un mese e mezzo i vertici di San Francisco hanno optato per un passaggio dai celebri 140 caratteri a 280. La decisione data in seguito ad un rallentamento nella crescita del social media fatto registrare negli ultimi anni: con più caratteri gli utenti potranno esprimere più liberamente i loro pensieri, senza la preoccupazione di tagliare e sintetizzare il loro post qualora il tweet fosse risultato più lungo del vecchio limite. Altra novità il fatto che le immagini non influiranno sul numero di caratteri utilizzati.

*“Eravamo preoccupati che le timeline potessero riempirsi di Tweet di 280 caratteri”* affermano da San Francisco dopo i test, *“e che le persone che avevano a disposizione questo spazio lo avrebbero sempre utilizzato per intero. **Solo il 5% dei Tweet inviati erano più lunghi di 140 caratteri e solo il 2% sopra i 190 caratteri**“.* Esperimento riuscito dunque per il social dei cinguettii che consentirà l’utilizzo massimo di 280 caratteri a quasi tutti gli utenti.

Non potranno beneficiare di questo “plus” infatti gli utilizzatori che scrivono sul social media in giapponese, cinese e coreano continueranno ad avere il limite tradizionale, a 14o caratteri.

L’ufficialità della notizia è stata data direttamente tramite un **tweet dal fondatore e Ceo della piattaforma Jack Dorsey** con un emblematico: “*140+140*!”.