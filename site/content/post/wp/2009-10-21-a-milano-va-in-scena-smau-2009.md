---
id: 3275
title: A Milano va in scena Smau 2009
author: Redazione
type: "post"
guid: http://progressonline.it/2009/10/21/a-milano-va-in-scena-smau-2009/
url: "/?p=3275"
post_views_count:
- '7'
- '7'
categories: "['CULTURA E SPETTACOLO']"
---

Smau è oggi un osservatorio importante del mercato Italiano, che fotografa costantemente i mutamenti e le evoluzioni del comparto delle tecnologie dell’informazione e della comunicazione, in un contesto economico e competitivo in cui le ICT divengono una leva strategica fondamentale per le imprese italiane. Ad attendere gli oltre 50.000 visitatori del Salone, molte novità sia sul fronte espositivo che dei contenuti, prime fra tutte la suddivisione del Salone milanese in due dimensioni: Smau Business, dedicata a manager, decisori aziendali e pubbliche amministrazioni e Smau Trade, mirata agli operatori del canale ICT.

Smau Business proporrà, accanto all’area espositiva, circa 200 workshop e convegni a cura dei migliori docenti ed esperti sulle tematiche più attuali, quali architettura IT, stampa digitale, information security, sistemi gestionali integrati, applicazioni di business intelligence, applicazioni di CRM, applicazioni CAD e PLM, Mobile Wireless e RFId, fatturazione elettronica e dematerializzazione dei documenti, applicazioni Intranet e Web 2.0, eProcurement e eSourcing, applicazioni Voip e Unified Communication, applicazioni Web B2c e servizi di marketing online, utilizzo delle ICT nella Pubblica Amministrazione.

Cinque nuove aree verticali saranno dedicate a E-Commerce &amp; Web Marketing, Fatturazione Elettronica, Information Security, Telco per l’Impresa, Mobile&amp;Wireless: per ognuna saranno previsti convegni di presentazione di ricerche realizzate ad hoc, percorsi formativi dedicati, casi di successo concreti e una dimensione espositiva con tutti i player ICT di riferimento.  
La progressiva diffusione in Italia di comportamenti sempre più digitali e l’atteso incremento dell’utilizzo integrato di altre piattaforme oltre al Web - quali Mobile e TV - rendono evidente il potenziale di crescita dell’e-Commerce, nonché l’importanza assunta dal Web Marketing. Così anche le aziende italiane si preparano ad andare oltre i limiti strutturali del Paese e ad aprirsi a nuove fasce di mercato grazie al commercio elettronico. Smau 2009 ospiterà al suo interno un’area dedicata all’e-Commerce&amp;Web Marketing in cui sarà possibile scoprire le soluzioni più d’avanguardia a supporto della creazione di piattaforme di e-Commerce e servizi per il Web Marketing.

Altro tema a cui sarà dedicato spazio nell’edizione 2009 di Smau, la fatturazione elettronica e in generale l’integrazione e la dematerializzazione del processo commerciale, che possono rappresentare un’importante leva competitiva per le imprese, dando la possibilità di ridurre le attività non a valore aggiunto e di servire al meglio i propri clienti.   
Anche il tema della sicurezza informatica assume un ruolo strategico per le imprese che sempre più si trovano a gestire dati e documenti in formato digitale, in quanto la loro distruzione, compromissione o l’accesso non autorizzato può causare gravi danni a un business. Adottare sistemi di protezione aggiornati ed efficaci diviene, quindi, essenziale per tutelare la propria azienda. L’area Information Security di Smau è l’appuntamento dedicato ai manager e ai professionisti che si occupano di sicurezza dei sistemi informativi.

**Daniele Battaglia**

[www.smau.it](https://www.smau.it)