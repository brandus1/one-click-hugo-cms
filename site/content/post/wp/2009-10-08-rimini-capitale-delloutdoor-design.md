---
id: 3263
title: Rimini capitale dell&#039;Outdoor Design
author: Redazione
type: "post"
guid: http://progressonline.it/2009/10/08/rimini-capitale-delloutdoor-design/
url: "/?p=3263"
post_views_count:
- '3'
- '3'
categories: "['CULTURA E SPETTACOLO']"
---

Dall’8 al 10 ottobre 2009, Rimini tornerà a essere la capitale mondiale dell’Outdoor Design.  
Una lunga trama di protagonisti, collaborazioni ed eventi guideranno il pubblico in un parterre eccezionale composto da nomi del gotha planetario dei produttori, designer, università e talenti impegnati a creare prodotti di Design d’Outore, invenzioni Light, soluzioni Living, pensieri Urban Design, creatività SUN.Lab, ideazioni Outdoor Experience, prototipi Outdoor Design Competition…

SUN, Salone internazionale dell’Esterno, con la 27^ edizione confermerà il proprio primato quale esposizione unica e inimitabile del settore di riferimento: l’outdoor, a 360°. SUN, infatti, è il Salone di riferimento internazionale per i professionisti dell’Outdoor, un evento di portata unica che ancora una volta guarderà al futuro: l’edizione 2009 offrirà tutte le anteprime delle collezioni 2010, oggetti di tendenza, ambientazioni esclusive e seducenti, percorsi a tema, materiali innovativi, anticipando stili e indirizzi, mostrando progettazione e design, sperimentazione, innovazione ed evoluzione di tutto ciò che è il mondo dell’esterno.  
Con 12 padiglioni e 90.000 mq di superficie espositiva, 700 espositori e 24.000 visitatori professionali da 50 Paesi esteri, si tratta dell’unica manifestazione fieristica esclusivamente dedicata alla progettazione e all’arredamento degli spazi esterni, pubblici e privati.

Nei 5 comparti espositivi, il Salone espone il meglio dell’intera filiera delle tecnologie, delle soluzioni e del corredo da esterni, dal complemento più semplice all’arredo di più alto profilo - dall’idea al prototipo, dal progetto al prodotto, dall’università all’impresa, dal disegno al mercato - per spazi esterni pubblici e privati, giardini, parchi e terrazzi, balconi, spiagge e piscine, mondo contract e horeca, strade, illuminazione e illuminotecnica, piazze e dehors, aree relax e per lo svago, il cooking, il divertimento.  
Il Salone è lo snodo mondiale di un mercato in fermento che vede l’Italia grande protagonista in termini di produzione, export, consumo e import, un mercato dalle prospettive importanti a livello internazionale.

**Il mercato** Nel 2007 l’Italia si è confermata tra i maggiori produttori del settore (circa 292 milioni di valore alla produzione, + 4,4% 2007/06, il 21% del mercato europeo, il terzo posto a livello continentale) e consumatori (il mercato interno si attesta sui 230 milioni di Euro, + 4.7% posizionandola tra i primi cinque Paesi).

E, ancor più, l’Italia ha ribadito la propria leadership continentale nelle esportazioni, raggiungendo la quota del 43% dell’export complessivo, pari a circa 140 milioni di Euro (+ 8% 07/06). Un export principalmente destinato ai seguenti Paesi: USA 25%, Francia 18%, Germania 11%, Svizzera 6/7%, Austria 5%. Nel complesso, l’UE assorbe il 45% dell’export del Belpaese. Il Belpaese è quarto per l’import, con 78 ml €, +12% 07/06, soprattutto dai mercati comunitari (52%) e dall’estremo Oriente (35,5%).

Se in Europa il mercato outdoor ha raggiunto nel 2007 i 1.666 milioni di euro (+5% rispetto al 2005) a prezzi di fabbrica, l’Italia è stabilmente tra i maggiori player continentali, con centinaia di aziende – dalle grandi industrie (le prime 15 aziende valgono l’80% del mercato) ai laboratori artigianali – che contano circa 2.500 addetti.

**W.A.**