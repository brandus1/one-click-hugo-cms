---
id: 2224
title: Degennes, l&#039;uomo che ama le donne
author: Redazione
type: "post"
guid: http://progressonline.it/2009/05/07/degennes-luomo-che-ama-le-donne/
url: "/?p=2224"
post_views_count:
- '13'
- '13'
categories: "['CULTURA E SPETTACOLO']"
---

<font face="Tahoma, sans-serif"><font size="2">Appena sedicenne preferì New York a Parigi per dedicarsi agli studi di arte, fotografia e teatro, ma la passione per il makeup e la bellezza prese il sopravvento e lo catapultò prima nel mondo della moda, poi nel mondo della televisione e del cinema riportandolo in patria. Il primo grande ruolo l’ha ricoperto nell’emittente francese Canal +, dove da capo truccatore è rapidamente diventato direttore artistico. </font></font>

<font face="Tahoma, sans-serif"><font size="2">Il nome di Degennes è tuttavia legato anche al cinema. Oltre ad aver curato l’allestimento di molte edizioni del premio Cesar, il massimo riconoscimento cinematografico transalpino, Degennes si è occupato personalmente del trucco di numerosi film, inclusi gli effetti speciali di pellicole di fantascienza, e videoclip musicali. Sono molte le star ad essere passate sotto le sue mani, da Monica Bellucci &amp; Vincent Cassel a Fanny Ardant, da Charlotte Gainsbourg a Liv Tyler, in particolare, con la quale è nato un rapporto speciale che ha valicato il confine della professione diventando ben presto amicizia. </font></font>

<font face="Tahoma, sans-serif"><font size="2">Per Degennes, le donne sono il punto di partenza e il punto di approdo della sua attività. La fonte di ispirazione è rappresentata dalla loro multiforme personalità e i suoi trucchi, i suoi colori e tutte le sue creazioni sono al loro servizio. Il valore principale che ha sempre orientato il makeup artist francese è la libertà: le sue donne sono moderne, dinamiche, ma anche raffinate, di classe, quindi i suoi prodotti devono servire per ogni occasione, per il giorno come per la sera, per offrire loro non solo ciò che è di tendenza, ma soprattutto ciò che piace. </font></font>

<font face="Tahoma, sans-serif"><font size="2">L’ultima sua creazione è la collezione cosmetica primavera-estate 2009 nata dopo i tanti viaggi in India in cui Nicolas Degennes è stato letteralmente colpito dalle atmosfere di Bollywood. La collezione è un vero e proprio omaggio alla bellezza femminile indù e ai suoi colori sgargianti, ma anche alla storia dell’India e alle tante storie dei film melodrammatici bollywoodiani che tanto appassionano il pubblico femminile di ogni latitudine.</font></font>

<font face="Tahoma, sans-serif"><font size="2">**Vito Miraglia**</font></font>

(Nella foto Nicolas Degennes con Liv Tyler)