---
id: 4704
title: Estate in Irlanda? Why not!
author: Redazione
type: "post"
guid: http://progressonline.it/?p=4704
url: "/?p=4704"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '26'
- '26'
categories: "['VIAGGI']"
tags: "['appuntamenti', 'arte', 'Beckett Festival', 'birra', 'Dublino', 'estate', 'eventi', 'festival', 'Galway Races', 'Irlanda', 'musica', 'natura', 'news', 'sport', 'teatro', 'Viaggi']"
---

Maestosa e selvaggia, ma anche meta ideale per i bon vivant. Sia che vi sentiate energetici, raffinati, curiosi o semplicemente pronti a una piccola fuga, nell’ “isola di smeraldo” troverete una fantastica gamma di festival tra cui scegliere a seconda dei gusti e delle passioni

**Bloom, Phoenix Park,** Dublino  
2-6 giugno

Il più grande festival irlandese dedicato al giardinaggio, cibo e artigianato, rappresenta un’ottima scusa per mettere piede nel famoso Phoenix Park di Dublino per qualche giorno. Passeggiate lungo la spettacolare mostra floreale, attardatevi tra le proposte gastronomiche e artigianali, ammirate alcuni dei migliori chef irlandesi in azione, ascoltate i consigli gratuiti di qualche esperto giardiniere. Vi è inoltre un workshop riguardante tutto ciò che è giardinaggio, grande musica dal vivo e prodotti gastronomici artigianali.

![NEWS-06/05/2011-Bloom, brought to you by Bord Bia, takes place over the June Bank Holiday Weekend for five days from Thursday June 2nd to Monday June 6th. The festival, which will showcase the best of Ireland’s horticulture and food industry, is open daily from 10am-6pm. Tickets are on sale now from €15 and kids go free!  www.bloominthepark.com. Pictured at the launch today (Friday 6th May) were from left to right on bikes, Colm de Rís, Ceramicist representing Crafts Council of Ireland clients, Jane McCorkell,  2010 Bloom Garden Design Winner, Ella McSweeney, Broadcaster and MC of the Chef’s  Summer Kitchen at Bloom and Gary Graham, Bord Bia Show Manager with Flower Fairies (all aged 5), Nessa Last, Kayla Cooke, Ava Callan and Isibeal Fitzpatrick. (NO FEE FOR REPRO) Credit Gary O' Neill](https://progressonline.it/wp-content/uploads/bloom-2016-300x139.jpg)

[www.bloominthepark.com](https://www.bloominthepark.com)

**Cork Midsummer Festival,** Cork

17-19, 21 e 24-26 giugno

Una vera e propria esplosione di arti lungo le rive del fiume Lee a Cork. Ci saranno spettacoli di teatro, musica e danza contemporanei, così come eventi di massa gratuiti, dibattiti e arte visiva e concettuale. Tra gli appuntamenti più significativi segnaliamo il Corcadora Theatre![corkmidsummer2015620372](https://progressonline.it/wp-content/uploads/corkmidsummer2015620372-300x180.jpg) Company’s Sacrifice at Easter di Pat McCabe e l’unica performance della musicista, cantante e attrice Camille O’Sullivan.

[www.corkmidsummer.com](https://www.corkmidsummer.com)

**Sea Sessions**, Bundoran, Donegal  
24-26 giugno

Un appuntamento veramente fuori dal comune a Bundoran in County Donegal,![sea sessions photo1](https://progressonline.it/wp-content/uploads/sea-sessions-photo1-300x201.jpg) importante tappa lungo la Wild Atlantic Way irlandese. Un mix di musica, surf e tutta l’energia della gioventù in una tre giorni che combina le attività sportive sulla spiaggia di giorno a musica di grande qualità di notte. Tra gli artisti presenti, Tinie Tempah e Primal Scream.

[www.seasessions.com](https://www.seasessions.com)

**Foyle Maritime Festival**, Derry-Londonderry  
9-17 luglio

Un grande festival dedicato a tutto ciò che è marittimo, cibi, tradizioni mondiali, musica, arte, artigianato e attività nautiche vi aspetta a Derry-Londonderry, che festeggia così il veliero cittadino che partecipa alla Clipper Round the World Yacht Race. La tappa della flotta di queste magnifiche imbarcazioni transoceaniche è spettacolare e potrete incontrare i partecipanti nell’atmosfera tutta speciale di questa festa del mare. Ma non dimenticate di fare un giro della Città Murata!

[www.foylemaritimefestival.com](https://www.foylemaritimefestival.com)

**Dalriada Festival**, Glenarm Castle, contea di Antrim  
18-23 luglio

C’è qualcosa per ognuno in questa grande kermesse scozzese-irlandese che si svolge in Irlanda del Nord e che offre sport, musica e un’eccellente scelta gastronomica. Situato presso il bel Glenarm Castle in County Antrim, il festival propone Highland Games, deliziosi prodotti locali, dimo![Dalriada Festival at Glenarm 2012](https://progressonline.it/wp-content/uploads/126799-Dalriada-Festival-2012-at-Glenarm-Highland-games-300x200.jpg)strazioni di celebri chef, arte e artigianato, svaghi per bambini, e un importante concerto all’aperto con Andrew Strong, star del film The Commitments. Tra gli avvenimenti sportivi, il triathlon, una regata di canottaggio e una gara ciclistica enduro. Il festival terminerà il 23 luglio con una fiera di strada, una sfilata e fuochi d’artificio.

[www.dalriadafestival.co.uk](https://www.dalriadafestival.co.uk)

**Galway International Arts Festival**, Galway  
11-24 luglio

Ogni estate questo festival artistico internazionale trasforma Galway in un caleidoscopio di sorprese affascinanti. Scoprire qualcosa di nuovo e trascorrere giornate indimenticabili è una certezza in questo crogiolo di creatività con spettacoli, musica, arti visive e altri appuntamenti a cui assistono circa 200.000 appassionati d’arte. Quest’anno vi parteciperà il mitico Elvis Costello, ma tra le cose da non perdere segnaliamo anche la divertente commedia Our Ladies of Perpetual Succour, oppure ’A Simple Space’, la spettacolare esibizione di sette incredibili acrobati.

[www.giaf.ie](https://www.giaf.ie)

**The Galway Races**, Galway  
21-31 luglio

Luglio è un mese molto affollato a Galway. Infatti, oltre al festival artistico, c’è tutto il glamour, lo stile e l’eccitazione delle Galway Races. È uno degli appuntamenti ippici più attesi, non solo per la qualità delle corse, ma anche per la sua grande valenza nel calendario sociale irlandese, con il suo sfoggio di moda, alta cucina e atmosfera elettrizzante. ![bg](https://progressonline.it/wp-content/uploads/bg-300x169.jpg)Cercate di non perdere lo straordinario Mad Hatter’s Day o il concorso Ladies’ Day Best Dressed. Le Galway Races offrono un’occasione speciale per trascorrere giornate di gran divertimento assieme alla possibilità di assistere alle corse ippiche al loro meglio in un paese noto per la sua cultura equestre.

[www.galwayraces.com](https://www.galwayraces.com)

**Happy Days Enniskillen International Beckett Festival**, Enniskillen, contea di Fermanagh  
21 luglio-1 agosto

Per i fan della letteratura irlandese, il festival che celebra l’opera e l’influenza dello scrittore Premio Nobel Samuel Beckett è un appuntamento da non perdere. Si svolge a Enniskillen, una città-isola al centro dello straordinario paesaggio lacustre di County Fermanagh, dove Beckett frequentò le scuole e trascorse i suoi anni formativi. Il festival comprende teatro, musica, arti visive, commedia, incontri, discussioni e attività sportive, e questa ricchezza assicura interesse per tutti, sia agli ammiratori più esperti che ai neofiti.

[www.happy-days-enniskillen.com](https://www.happy-days-enniskillen.com)

**Kilkenny Arts Festival**, Kilkenny  
5-14 agosto

La musica classica rappresenta il cuore di questo festival e quest’anno offrirà la più grande celebrazione di Mozart in Irlanda, con le presenza di alcuni dei migliori esecutori della sua musica. Questa rara avventura artistica comprenderà una delle grandi opere di Mozart, cicli delle sue sonate per piano, quartetti d’archi e ultime sinfonie, oltre a incontri e conferenze. Kilkenny, con le sue stradine medievali, chiese storiche, il castello, cortili, antiche dimore e giardini, rappresenta una cornice ideale per questo festival che offre la possibilità di collaborazione e incontri ravvicinati tra l’audience e gli artisti.

[www.kilkennyarts.ie](https://www.kilkennyarts.ie)

**Hilden Beer Festival and Music Festival**, Lisburn  
26-28 agosto

Con il Northern Ireland’s Year of Food and Drink in pieno svolgimento, questa tre giorni di musica dal vivo, birre artigianali e cibo gourmet promette di essere veramente speciale. Situato negli storici terreni di Hilden House a Lisburn, questo festival si tiene da oltre 30 anni e raccoglie un pubblico quanto mai eclettico. Propone il meglio della gastronomia locale, mentre si possono sperimentare le birre artigianali con l’ottima cucina offerta dai ristoranti Molly’s Yard e Tap Room.

[www.hildenbrewery.com](https://www.hildenbrewery.com)

S.R.