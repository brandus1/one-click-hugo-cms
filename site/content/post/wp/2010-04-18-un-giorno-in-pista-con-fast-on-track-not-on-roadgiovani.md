---
id: 3783
title: '&quot;Un giorno in pista&quot; con &quot;Fast on Track, NOT on Road!Giovani&quot;'
author: Redazione
type: "post"
guid: http://progressonline.it/2011/03/23/un-giorno-in-pista-con-fast-on-track-not-on-roadgiovani/
url: "/?p=3783"
post_views_count:
- '15'
- '15'
categories: "['AUTO']"
---

<div> </div><div>Si avvia alla fase conclusiva il progetto di comunicazione sociale “Fast on Track, NOT on Road! Giovani”, sostenuto da Bayer in Italia per diffondere nelle scuole la cultura della guida corretta, sicura e consapevole e far comprendere ai giovani la differenza tra correre in pista e guidare su strada. </div><div>“Fast on Track, NOT on Road! Giovani” si è sviluppato tra ottobre 2009 e marzo 2010 in 33 incontri presso 80 Istituti Scolastici Superiori delle province di Milano, Monza, Pavia e Lodi, in cui piloti ed esperti di guida hanno incontrato circa 8.000 studenti per dare loro nozioni e consigli sulle tecniche di guida. </div><div>Il progetto si concluderà con l’evento “Un giorno in pista” presso l’Autodromo di Monza: dal 14 al 16 aprile circa 700 studenti avranno la possibilità di vivere l’esperienza di un giorno da piloti. </div><div>Corredati dell’abbigliamento tecnico (tuta, sottocasco, casco, guanti), i partecipanti saranno prima sottoposti con gli istruttori a un briefing di spiegazione del regolamento di partecipazione ai test e successivamente saranno accompagnati in pista dove i commissari di percorso assisteranno alla prova, della durata di circa 15 minuti, che si svolgerà alla guida di go kart su un percorso prestabilito. </div><div>A percorso ultimato, i ragazzi parteciperanno a un briefing di “commento” della performance con </div><div>l’ istruttore che li ha seguiti nella prova. </div><div>Nella serata del 22 aprile si terrà presso la prestigiosa sala “Teatrino” della Villa Reale di Monza la premiazione delle scuole che hanno partecipato al progetto. </div><div>“Bayer in Italia è da alcuni anni molto sensibile al mondo dei giovani, per questo porta avanti progetti che stimolino i ragazzi a coltivare le loro passioni, siano queste relative alla scienza o all’alta velocità – sostiene Daniele Rosa, direttore Corporate Communications del Gruppo Bayer in Italia – “In particolare il progetto dedicato alla guida responsabile si svilupperà in futuro con forme di comunicazione sempre più innovative e vicine a questo target”. </div><div> </div><div>[**www.bayer.it**](https://www.bayer.it)</div><div> </div>