---
id: 3472
title: Wellness e gastronomia al General Meeting EHMA
author: Redazione
type: "post"
guid: http://progressonline.it/2010/02/15/wellness-e-gastronomia-al-general-meeting-ehma/
url: "/?p=3472"
post_views_count:
- '9'
- '9'
categories: "['VIAGGI']"
---

<div> </div><div>European Hotel Managers Association (EHMA) annuncia il 37° General Meeting, che si terrà dall’8 all’11 aprile 2010 a Biarritz, sulla costa atlantica francese. Momento importante per l’Associazione, l’evento di quest’anno vedrà anche l’elezione del nuovo presidente, che succederà a Johanna Fragano, ora in carica. Verrà anche assegnato il premio annuale al manager d’albergo che si è distinto per elevate doti professionali. </div><div> </div><div>La splendida località balneare dei paesi baschi francesi vanta una grande tradizione di hôtellerie, iniziata con l’imperatrice Eugénie, moglie di Napoleone III, che la lanciò come destinazione di vacanze. Frequentata da teste coronate, magnati dell’industria, nomi famosi dello spettacolo e della moda, Biarritz vive oggi un nuovo momento di successo, legato principalmente al wellness, in particolare la talassoterapia, e agli sport come il surf e il golf. Sede ideale quindi per un convegno che intende esplorare i legami e i benefici reciproci tra il mondo alberghiero e quello del wellness, che tanta importanza ricopre attualmente come motivazione di viaggio e scelta d’albergo. </div><div> </div><div>I lavori si svolgeranno al Bellevue Auditorium, un eccezionale edificio storico di Biarritz. Completamente rinnovato nel 1999, rispecchia e simboleggia lo stile della Belle Epoque. Il Casinò Municipale, edificio Art Deco situato sul lungomare, ospiterà invece il Gala Dinner. I partecipanti alla convention troveranno posto in diversi hotel: lo storico Hotel du Palais, il Sofitel Thalassa Miramar e il Radisson Blu. </div><div> </div><div>I lavori del convegno verteranno su due argomenti di grande importanza per il mondo alberghiero: il wellness e la gastronomia. L’University Day è stato organizzato in collaborazione con l’Institut Paul Bocuse, la famosa École de Management Hôtellerie Restauration &amp; Arts Culinaires di Lione. Tra i relatori del convegno Bernhard Bohnenberger, Managing Director di Six Senses Resorts &amp; Spas, Inge Moore per quanto riguarda le ultime tendenze dell’hotel design, e lo chef e imprenditore Michel Guérard, proprietario dei Prés d’Eugénie, luogo magico nella campagna dell’Aquitania, ad Eugénie Les Bains, che comprende un raffinato ristorante ed una spa. </div><div> </div><div>Fondata a Roma nel 1974, l’EHMA è attualmente presieduta da Johanna Fragano, General Manager dell’Hotel Quirinale, albergo storico situato in pieno centro della capitale. Si tratta di un’associazione no-profit composta da manager d’albergo di alto profilo il cui obiettivo è il perfezionamento delle proprie professionalità e di quelle del loro staff per rendere ottimale l’accoglienza degli ospiti. Ad oggi i membri dell’associazione sono 450, provenienti dai migliori hotel di 28 nazioni. In sintesi essi rappresentano 350 alberghi per 90mila stanze e 70mila dipendenti per un giro d’affari stimato intorno ai 6 miliardi di euro. L’EHMA incoraggia lo sviluppo di scambi professionali e formativi ed ambisce a porsi come una piattaforma di discussione, un forum sul futuro dell’industria alberghiera, impegnandosi costantemente per la sua integrazione con il resto dell’economia. I suoi obiettivi sono il sostegno ai propri associati e l’organizzazione di meeting di lavoro; l’incoraggiamento di relazioni con associazioni simili; la promozione dell’istituzione di comitati e iniziative che consentano ai membri periodici aggiornamenti professionali. Inoltre è estremamente attiva nell’ambito della formazione professionale, avendo stretto rapporti di collaborazione con le più prestigiose scuole alberghiere d’Europa, l’Ecole Hotelière di Losanna, il Glion Institute of Higher Education, la Cornell University e la Stenden University. </div><div> </div><div>**a cura della redazione**</div><div> </div><div>**[www.travelmarketing.it](https://www.travelmarketing.it)**</div>