---
id: 2310
title: 'Fashion News: novit  della settimana'
author: Redazione
type: "post"
guid: http://progressonline.it/2012/01/13/fashion-news-novit-della-settimana-2/
url: "/?p=2310"
post_views_count:
- '14'
- '14'
categories: "['CULTURA E SPETTACOLO']"
---

**![](/FCKFiles/vuitton-roma352x288.jpg)Louis Vuitton apre la Maison Etoile**  
È prevista per il 27 gennaio l’inaugurazione della Maison Etoile Louis Vuitton di Roma. Situato su una superficie di 1.200 mq, il nuovo flagship, ideato dall’architetto Peter Marino, sorgerà in Piazza San Lorenzo in Lucina. All’interno un piano dedicato alla moda donna, uno a quella uomo e un terzo per gli accessori. Previsto anche un vero e proprio cinema di 19 posti che, gratuitamente, trasmetterà corti e filmati d’autore direttamente selezionati dalla Maison. L’inaugurazione sarà l’ultimo grande appuntamento in Louis Vuitton per Pietro Beccari, prima di ripartire in Fendi nel ruolo di CEO.  
[www.louisvuitton.com ](<https://www.louisvuitton.com >)

**![](/FCKFiles/GAW-SS12_ADV-Campaign_1(1).jpg)**

**Armani presenta la nuova campagna**  
Giorgio Armani ha svelato le immagini della la nuova campagna pubblicitaria per la prossima stagione primavera/estate. Gli scatti, realizzati dai fotografi di moda Mert Alas &amp; Marcus Piggott e con la direzione creativa dello stesso Giorgio Armani, ritraggono la biondissima modella olandese Milou Van Groesen e il giovane modello canadese Simon Nessman. Il debutto della campagna a livello mondiale, sulle riviste di moda e lifestyle, è previsto a partire da febbraio.  
[www.armarni.com ](<https://www.armarni.com >)

**![](/FCKFiles/Blancpain-Speciale-San-Valentino-2012.jpg)**

**Blancpain. Edizione Speciale San Valentino 2012**  
Blancpain, come sempre, pensa agli innamorati e presenta una creazione esclusiva. Il prezioso Cronografo Saint-Valentin 2012 Blancpain brilla della luce riflessa dai diamanti presenti sulla lunetta e sulla corona, dal rubino a forma di cuore che segna le ore e dai rubini con taglio cabochon che impreziosiscono addirittura i pulsanti. La cassa è in oro bianco, le incisioni del quadrante in madreperla, il cinturino in pelle di alligatore bianca. Tanta bellezza e raffinata femminilità è bilanciata dalla tecnologia più avanzata dalla maison di orologi svizzera che monta un preciso cronografo a carica automatica calibro F185.  
[www.blancpain.com ](<https://www.blancpain.com >)

**![](/FCKFiles/POLICE400.jpg)Police: una nuova linea di accessori con Tavecchia**  
Police, house brand del Gruppo De Rigo, ha siglato con l’azienda italiana Tavecchi, specializzata nella produzione di articoli di pelletteria di alta qualità, un accordo di licenza relativo al design, alla produzione e alla distribuzione a livello europeo della sua nuova linea di accessori in pelle. La collezione Police, che sarà presentata per la prima volta a gennaio durante la fiera internazionale Who’s Next – Pret à Porter di Parigi, sarà disponibile dal marzo prossimo, e sarà composta da quattro linee principali di prodotto: portafogli, cinture, borse e articoli da viaggio per uomo e donna.  
[www.police.it ](<https://www.police.it >)

**![](/FCKFiles/pantone-tangerine-tango-dancers-frederic-cirou-corbis.jpg)**

**Tangerine Tango sarà il colore dell’anno appena iniziato**  
Un 2012 caldo, solare e radioso, come l’arancio. Sencondo Pantone, autorità a livello mondiale nel campo del colore e del design, sarà questo il colore del nuovo anno e, soprattutto, della prossima estate: un tono particolarmente caldo che quasi sconfina nel rosso e che nella classificazione Pantone viene definito come Arancione 17-1463 “Tangerine Tango”. Quella che colorerà gli abiti, gli accessori di donne e uomini è una nuance sofisticata e calda, un’arancione che si ispira ai toni tipici degli anni ’70.   
[www.pantone.com ](<https://www.pantone.com >)