---
id: 3557
title: 'Novit  Gulf Air: volo diretto da Milano per Bahrain e il sito web in italiano'
author: Redazione
type: "post"
guid: http://progressonline.it/2011/03/07/novit-gulf-air-volo-diretto-da-milano-per-bahrain-e-il-sito-web-in-italiano/
url: "/?p=3557"
post_views_count:
- '13'
- '13'
categories: "['VIAGGI']"
---

Gulf Air, la compagnia di bandiera del Regno del Bahrain, ha annunciato il suo rientro in Italia con quattro voli settimanali che collegano direttamente Milano Malpensa con il principale centro finanziario del Medio Oriente.

Durante una conferenza stampa alla BIT di Milano, Rüdiger König, Direttore Commerciale di Area di Gulf Air, ha anche presentato il prossimo sito in italiano della compagnia aerea, www.gulfair.com, alla presenza di Stephen Brown, Direttore Vendite Europa di Gulf Air e di Gianbattista Sassera, Direttore di Discover the World Marketing, General Sales Agent di Gulf Air in Italia.

Rivolgendosi alla stampa, agli agenti di viaggi e ai partner commerciali, Rüdiger König ha sottolineato la crescita delle relazioni commerciali, business e culturali tra l’Italia e il Bahrain.   
“Gulf Air è orgogliosa di essere nuovamente collegata a Milano, dopo otto anni. Le relazioni tra i due paesi sono cresciute molto durante questo periodo e in qualità di compagnia di bandiera del Bahrain, siamo lieti di stringere di nuovo forti alleanze e di giocare un ruolo di “ambasciatori con le ali”. Collegando Milano e Bahrain, apriamo le porte ad ampie opportunità di business, commercio e turismo per entrambi i Paesi; essendo situato alla porta di ingresso dell’Arabia Saudita, il paese più grande della regione, Bahrain offre un accesso interessante a un mercato di 36 milioni di consumatori negli stati del Golfo e a 400 milioni di consumatori nell’area del Medio Oriente e Nord Africa.

Come unica compagnia a operare il più grande network di voli nel Medio Oriente con oltre mille collegamenti alla settimana, Gulf Air facilita l’approccio a questi mercati grazie alle numerose coincidenze da Bahrain. Con oltre il 40% della flotta composta da aerei nuovi, dotati di sistemi di intrattenimento a bordo di ultima concezione e di una innovativa livrea, insieme all’esperienza del nostro personale di bordo, Gulf Air offre un assaggio di tipica ospitalità araba del Bahrain. Sono certo che un volo a bordo di Gulf Air offra un’esperienza indimenticabile” conclude König.

Per facilitare le prenotazioni, la compagnia aerea ha annunciato una versione italiana del sito web, pronta in Marzo. Stephen Brown, Direttore Vendite Europa di Gulf Air ha commentato: “In un mondo che vive a ritmo veloce come quello di oggi, i nostri clienti hanno acquisito una maggiore consapevolezza e per questo la nostra compagnia è molto attiva nell’individuare soluzioni per facilitare le prenotazioni. Riteniamo che il lancio della versione italiana del nostro pluripremiato sito web incoraggerà le prenotazioni online e permetterà a chi viaggia di usufruire delle nostre vantaggiose promozioni online.”