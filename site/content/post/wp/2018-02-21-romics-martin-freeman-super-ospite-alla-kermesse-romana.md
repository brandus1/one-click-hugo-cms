---
id: 8023
title: 'Romics: Martin Freeman super ospite alla kermesse romana'
author: Redazione
type: "post"
guid: http://progressonline.it/?p=8023
url: "/?p=8023"
colormag_page_layout:
- default_layout
categories: "['CULTURA E SPETTACOLO', 'SLIDE']"
tags: "['Martin Freeman', 'Martin Freeman Romics', 'Romics', 'Romics 2018', 'Romics ospiti', 'Romics Roma']"
---

![](https://progressonline.it/wp-content/uploads/2018/02/748px-Martin_Freeman_filming_Sherlock-300x241.jpg)Di oggi l’ufficialità della presenza di un super ospite al prossimo **Romics**. La rassegna romana del fumetto, in scena dal 5 all’8 aprile, sarà arricchita della presenza dell’attore inglese **Martin Freeman**. L’artista verrà premiato con il **Romics d’oro**, un riconoscimento alla carriera che per la prima volta nella storia della manifestazione viene assegnato ad un attore.

Per la sua XXIII edizione il festival del fumetto, dell’animazione e dei giochi concederà ampio spazio al cinema e la partecipazione di **Freeman** attirerà moltissimi visitatori da ogni parte del centro Italia. L’attore, famoso per aver ricoperto il ruolo del dott. Watson nella serie tv “Sherlock” e di Bilbo Baggins nella trilogia de “Lo Hobbit”, recentemente è stato protagonista dell’ultimo film di ispirazione Marvel “Black Panther” (da pochi giorni nelle sale).![](https://progressonline.it/wp-content/uploads/2018/02/800px-Martin_Freeman__Benedict_Cumberbatch-300x200.jpg)

“Freeman è uno straordinario interprete d’immaginari che dalla letteratura e dai fumetti sono passati al cinema, dalla televisione al teatro, in un’ottica assolutamente transmediale”, **si legge sul sito ufficiale del Romics**, nell’annuncio della futura presenza dell’attore alla rassegna romana. Non è stata ancora resa nota la data esatta in cui Freeman riceverà il premio alla carriera, l’hype dei fan attorno a questa notizia però è già schizzato alle stelle.