---
id: 7688
title: 'Amazon: nuovo stabilimento in Italia. A Bergamo 400 posti di lavoro'
author: Redazione
type: "post"
guid: http://progressonline.it/?p=7688
url: "/?p=7688"
colormag_page_layout:
- default_layout
categories: "['ATTUALITÀ']"
tags: "['Amazon', 'amazon apertura italia', 'amazon bergamo', 'amazon italia', 'amazon nuova apertura']"
---

![](https://progressonline.it/wp-content/uploads/2018/01/amazon-italia-300x225.jpg)Dopo quella di Piacenza **Amazon si arricchisce di un nuova filiale italiana**. Nell’autunno del 2018 infatti aprirà a **Bergamo** il secondo centro di Amazon Italia, sarà a **Casirate** e sarà uno stabilimento pronto a accogliere circa 400 dipendenti nei suoi 35 mila metri quadri di dimensione. 8 anni dopo l’apertura del polo piacentino dunque il noto sito di e-commerce affonda le radici nel territorio italiano. Un investimento da oltre 800 milioni di euro quello di Amazon per stabilirsi nel nostro Paese, mettendo a disposizione oltre 3000 posti di lavoro.

“Siamo orgogliosi che una realtà imprenditoriale come Amazon metta radici in terra bergamasca” le parole del sindaco di Casirate, **Mauro Faccà**, “e siamo pronti insieme a fare un salto nel futuro. Sia dal punto di vista occupazionale sia da quello dei percorsi formativi, crediamo che da subito vada messa in campo un’alleanza tra l’azienda e i nostri centri di formazione professionale e i centri per l’impiego a tutto vantaggio del territorio”.

“In questi 8 anni abbiamo permesso a migliaia di piccole e medie aziende di raggiungere i clienti sfruttando i siti Amazon. Siamo felici di aprire questa nuova struttura a Casirate dove creeremo oltre 400 nuovi posti di lavoro”, ha detto invece **Fred Pattje**, Amazon Operations Director per Spagna e Italia.