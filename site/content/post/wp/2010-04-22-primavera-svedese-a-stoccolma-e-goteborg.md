---
id: 3489
title: Primavera svedese a Stoccolma e Goteborg
author: Redazione
type: "post"
guid: http://progressonline.it/2010/04/22/primavera-svedese-a-stoccolma-e-goteborg/
url: "/?p=3489"
post_views_count:
- '15'
- '15'
categories: "['VIAGGI']"
---

La Casa Reale Svedese possiede dieci castelli tutti nella zona di Stoccolma, e al centro della città si trova il Parco Nazionale Reale, con quattro castelli tra cui la prossima residenza della principessa erede al trono Vittoria. Chi ha sempre sognato di emulare almeno per una notte queste sontuose personalità ora ha la possibilità di poterlo fare pernottando nel castello di Rosemberg. Situato a Sigtuna a 36 km a nord di Stoccolma, contornato da un’atmosfera lacustre che contribuisce certamente al suo fascino, il castello è ancora in ottimo stato e conserva gli arredi risalenti all’epoca di Carlo XIII. Ma a chi sceglie di pernottare in città, viene proposto un pacchetto con hotel al centro della capitale e in omaggio una tessera “Stockholmà la Carte”, dal valore di 570 € in offerte e sconti, che prevedono, trasporto gratis, riduzioni sulle escursioni in battello, visita su una nave d’epoca a vapore per ammirare il castello di Gripsholm e tour del Palazzo Reale, il tutto approfondito in una guida (gratuita) di 180 pagine.

Un’ulteriore alternativa è data dalla Stockholm Card che per soli 39€ consente di usufruire per 24 ore di tantissimi vantaggi, tra i quali: entrata in 80 musei e attrazioni turistiche, trasporto gratuito, tour gratuito in bicicletta, tour in barca lungo il Canale Storico e sugli autobus panoramici. Ma non manca un’idea che piacerà più alle signore, che preferiranno concedersi degli attimi di intenso shopping: la cartina Smart City Shopping guiderà tra gli innumerevoli negozi di Stoccolma,e i centri commerciali. E se lo shopping della capitale non è abbastanza allora una tappa immancabile è Goteborg, dove ad attendere gli appassionati del glamour e di grandi Griffe ci sono grandi magazzini di eccellente qualità e piccole boutique che annoverano famosissimi nomi come Peak Performance, Bjorn Borg e Mango. Ma non è tutto, perché una volta lì non si potrà fare a meni di godere dei piaceri del palato, e i protagonisti di quella che ormai è diventata una delle più raffinate e ambite tappe della cucina mondiale sono i frutti di mare, che conservano un raro e squisito sapore, frutto di una lenta maturazione nelle fredde acque dell’Atlantico. E proprio per questo viene suggerito il pacchetto Shopping e Gamberi che include sei libretti contenenti buoni e offerte speciali per i centri commerciali nonché un panino king – size ai gamberi all’hotel Gothia Towers, perché è proprio lì che si può assaggiare il più appetitoso piatto di gamberi e pane della città.

Per gli amanti dei grandi maestri dell’arte italiana è doveroso ricordare che nel mese di maggio fino al 15 agosto continua un’importantissima esposizione: "And there was Light". La mostra vede insieme fuori dall’Italia i dipinti di Leonardo Da Vinci, Michelangelo e Raffaello. Ma l’attrazione maggiore sarà un dipinto di Leonardo recentemente scoperto ed esposto per la prima volta, raffigurante il volto di una giovane donna vista di profilo. Sempre a maggio in questo spettacolare paesaggio cittadino e naturale prendono vita alcune manifestazioni collaterali molto importanti: il 22, la 31esima edizione del giro di Goteborg, una maratona a lunga distanza tra le più grandi del mondo che raccoglie circa 30.000 partecipanti ogni anno; invece dal 28 al 30 avrà luogo in 8 location diverse uno dei più grandi jazz festival scandinavi con suoni swing, jazz e blues tipici di New Orleans.

<div style="margin: 0cm 0cm 10pt"> </div><div style="margin: 0cm 0cm 10pt"> **Roberta Cesari**</div>