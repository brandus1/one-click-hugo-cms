---
id: 2682
title: L&#039;estate ha il rock in bocca!
author: Redazione
type: "post"
guid: http://progressonline.it/2010/06/18/lestate-ha-il-rock-in-bocca/
url: "/?p=2682"
post_views_count:
- '8'
- '8'
categories: "['CULTURA E SPETTACOLO']"
---

Quest’estate sarà una stagione carica di importantissimi eventi live. Appuntamenti da non perdere, come ogni anno, saranno i concerti, dal pop al rock, passando per le sonorità classiche, con contaminazioni etniche con artisti d’eccezione.  
Gli show più attesi sono quelli dei grandi gruppi mondiali, come gli U2, che hanno annunciato una dozzina di concerti in Europa nei mesi di agosto e settembre 2010, i Muse che hanno gia venduto, ad oggi, 55.000 biglietti per San Siro. Non solo le band straniere saranno protagoniste di quest’estate calda, anche le star nostrane invaderanno tutto il bel paese – e non solo - a suon di musica. Vediamo nel dettaglio i maggiori eventi in programma da luglio a settembre:

**U2: Il 360° tour di nuovo in Italia**  
In seguito all’enorme successo del tour del 2009, l’acclamato 360° Tour degli U2 proseguirà con due date anche in Italia: il 6 e 7 agosto allo Stadio Olimpico di Torino e l’8 ottobre allo Stadio Olimpico di Roma. Con un sistema video cilindrico a pannelli LED interdipendenti, e una struttura di acciaio che si innalza da terra di oltre 45 metri su un imponente palco dotato di ponti rotanti, la band è davvero riuscita a creare un’esperienza intima a 360° per il pubblico, anche grazie alla configurazione del palco che garantisce un’eccellente visuale.

**Ligabue: Un tour per 20 anni di carriera**   
Il 2010 è un anno molto importante per Ligabue. Non solo il cantante festeggia il “mezzo secolo”, ma compie anche vent’anni di onorata carriera. Per commemorare il tutto, è uscito l’11 maggio il nuovo album, “Arrivederci Mostro!”, che include anche il singolo “Un colpo all’anima” in rotazione musicale alle radio già da qualche settimana. Il tour sarà tutto all’insegna dei nuovi brani, “mentre i vecchi successi – ha detto il cantante – sono stati già abbondantemente ‘rimaneggiati’ in passato perciò li lascio così come sono e li propongo ovviamente per il mio pubblico”.  
A questo proposito, ecco le date definitive:  
09-07 Roma Stadio Olimpico;  
10-07 Roma Stadio Olimpico;  
13-07 Firenze Stadio Artemio Franchi;  
16-07 Milano Stadio San Siro;  
17-07 Milano Stadio San Siro;  
20-07 Padova Stadio Euganeo;  
24-07 Messina Stadio San Filippo;  
02-08 Pescara Stadio Adriatico;  
07-08 Oristano Aeroporto Fenosu.

**Malika Ayane: le date del tour estivo**  
Malika Ayane agli ultimi MTV TRL Awards 2010 al Porto Antico di Genova ha vinto l’ ambito premio MTV First Lady. Soddisfazione per lei e nuovi concerti per noi per l’estate 2010: le nuove date di concerti live per i mesi di Giugno e Luglio 2010 saranno il 30 Giugno a Tortona (Alessandria) in concerto all’arena Derthona Parco Castello di Tortona e poi la rincontreremo a Fiesole (Firenze) il 20 Luglio al Teatro Romano di Fiesole. Infine scenderà a Sud, esattamente a Locorotondo (Bari) il 31 Luglio alla Cantina Sociale di Locorotondo.

**Tour 2010 Eros Ramazzotti, le nuove date dell’estate in Italia**  
Dopo il lungo tour ‘Ali e Radici’ di Eros Ramazzotti, partito lo scorso ottobre e concentrato sulle città del nord e centro Italia, arrivano buone notizie per i fans del sud: sono state infatti annunciate le date del “Summer Tour 2010″ che vedrà il cantante esibirsi in molte città meridionali. Il tour estivo è iniziato lo scorso 7 maggio a Monterrey e ha coinvolto molte città di Europa (con tappe anche in Medio Oriente) e America centro-meridionale. Ecco il calendario dei prossimi concerti di Eros Ramazzotti, che coinvolgeranno tappe italiane meridionali e paesi del più vicino oriente:  
01 luglio – Nicosia  
04 luglio – Atene  
07 luglio – Istanbul  
10 luglio – Bucarest  
13 luglio – Locarno  
15 luglio – Clam  
17 luglio – Bratislava  
19 luglio – Bergamo (Arena Fiera Estiva)  
22 luglio – Foggia (Stadio Pino Zaccheria)  
24 luglio – Salerno (Stadio Arechi)  
27 luglio – Palermo (Velodromo)  
31 luglio – Vevey  
03 agosto – Cagliari (Arena Fiera)  
12 agosto – Colmar  
14/15 agosto – Montecarlo

**Elisa in concerto: le date estive di Heart A-Live Tour**  
Alle date primaverili del Heart A-Live Tour si aggiungono i nuovi appuntamenti estivi: 5 nuove tappe per il mese di luglio, il tutto in spazi aperti come piazze e anfiteatri, da Milano a Parma fino a Trieste, isole comprese (Cagliari e Alghero). Trepidanti di sapere ulteriori date e conferme per la cantante friulana, intanto vi comunichiamo le seguenti:  
Concerti Elisa-Heart A-live Tour 2010 Luglio:  
13 Luglio – Milano, Arena Civica  
15 Luglio – Parma , Parco Ducale  
17 Luglio – Trieste, Piazza Unita’ D’italia  
22 Luglio – Cagliari, Anfiteatro Romano  
24 Luglio – Alghero, Anfiteatro Maria Pia

**Muse Concerto San Siro Biglietti**   
I Muse saranno allo stadio San Siro, Milano, il prossimo 8 giugno, unica data italiana. Già venduti da mesi gran parte dei biglietti disponibili. Messi in vendita adesso i biglietti per il terzo anello blu e verde. Ad oggi ne sono già stati venduti 55.000. Nel frattempo sono stati annunciati i gruppi che apriranno la serata. Come prima band a salire sul palco, saranno gli italiani Calibro 35, band rivelazione della recente stagione musicale.

Il Bel paese non ospiterà solo concerti individuali, ma farà da palcoscenico anche a molti festival, kermesse ed iniziative musicali, come il “Luglio suona bene” all’Auditorium di Roma, l’Heineken Jammin Festival 2010 a Mestre e il “Rock in Roma” presso l’ippodromo di Capannelle in Roma.

**Luglio Suona Bene 2010: il Cast dell’Auditorium di Roma**  
Estate all’insegna della musica al Luglio Suona Bene di Roma che si terrà nella suggestiva location dell’Auditorium della capitale. Gli artisti chiamati a presenziare sul palcoscenico del Parco della Musica, saranno numerosi e di fama internazionale, cominciando da Eryka Badu, per poi arrivare a Jonsi, sino ai Kings of Convenience, Norah Jones e, per concludere, Paolo Nutini. Ma l’estate è lunga ed il divertimento e la passione musicale non si esauriscono così facilmente, motivo per cui ad allietare le serate estive della capitale ci saranno anche Elio e Le Storie Tese, Carmen Consoli, Neffa, Ludovico Einaudi, Mario Biondi e Cristiano De Andrè.   
Per maggiori info: [www.auditorium.com](https://www.auditorium.com)

**“Heineken Jammin Festival 2010” dal 3 al 6 luglio 2010 con Aerosmith, Green Day, Pearl Jam** Heineken jammin festival 2010 ritorna il 3, 4, 5 e il 6 di Luglio 2010 e rilancia l’ormai consolidata tradizione del grandissimo rock estivo internazionale in Italia. Giunto alla dodicesima edizione, diviso su quattro giornate con un impianto acustico e di luci quasi senza pari al mondo è pronto a stupire, incantare e mandare in delirio i fan del rock di tutta Italia. La sede della spettacolare manifestazione sarà il Parco San Giuliano di Venezia. Saranno programmate 4 grandi giornate di rock che vedranno esibirsi live il massimo del panorama mondiale attuale. Ci aspettano, infatti, Aerosmith, Greenday, Black Eyed Peas, Pearl Jam e molti al nomi famosi. Per maggiori info: <https://hjfc2.heineken.it/check-age.php>

**Daniela Sallustio**