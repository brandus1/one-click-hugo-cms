---
id: 11608
title: Due studenti Uniurb premiati al Festival di Spoleto
author: Redazione
type: "post"
guid: http://progressonline.it/?p=11608
url: "/?p=11608"
colormag_page_layout:
- default_layout
categories: "['DAL WEB']"
tags: "['Associazione Paolo Ettorre', 'concorso', 'pubblicità', 'Socially Correct', 'Urbino']"
---

<div>*Il concorso, Socially Correct, che si avvale della collaborazione di una delle agenzie pubblicitarie più importanti al mondo, ha riconosciuto l’efficacia della campagna ideata da Alessandro Bongermino e Chiara Fasolino.*

Alessandro Bongermino e Chiara Fasolino, studenti del corso di laurea in *Comunicazione e Pubblicità per le Organizzazioni* (CPO) dell’**Università di Urbino**, sono i vincitori del *Premio Socially Correct*, dedicato alla comunicazione sociale.

<figure aria-describedby="caption-attachment-11609" class="wp-caption alignleft" id="attachment_11609" style="width: 498px">![](https://progressonline.it/wp-content/uploads/2019/07/Nella-foto-Bongermino-Fasolino-Livi.-Foto-Maria-Laura-Antonelli_AGF-1024x683.jpg)<figcaption class="wp-caption-text" id="caption-attachment-11609">Nella foto i vincitori del Concorso Alessandro Bongermino ( Art Director ) e Chiara Fasolino (Copywriter ) , Marco Livi ( Copywriter ) docente di Creativita’ Pubblicitaria</figcaption></figure>

Il contest, a cura dell’Associazione **Paolo Ettorre – Socially Correct** in collaborazione con il **Ministero della Salute** e **Saatchi &amp; Saatchi**, tra le più importanti agenzie pubblicitarie al mondo, si è svolto nell’ambito del **Festival Dei Due Mondi di Spoleto**, giunto alla 62^ edizione.

Il progetto, dal titolo *Azzardopatia. Quando in gioco c’è la vita*, guidato dal professor **Marco Livi**, docente di Creatività Pubblicitaria presso la Carlo Bo, riguarda le ripercussioni famigliari e sociali del disturbo da gioco d’azzardo.

</div><div>L’immagine utilizzata per la campagna pubblicitaria – ha spiegato sul [blog del corso di laurea](https://blogcpo.wordpress.com/2019/07/15/premio-socially-correct-il-frutto-di-credere-in-se-stessi/) **Alessandro Bongermino**, art director del progetto ideato insieme a **Chiara Fasolino**, copywriter – è “l’istantanea di una famiglia nel giardino di casa: la donna/moglie, il bambino/figlio e la casa nella foto risultano “grattati” come i simboli di una comune schedina; sotto le figure grattate, compare la scritta “non hai vinto ritenta”, a simboleggiare che il soggetto, mentre spende il suo tempo a giocare, sta perdendo quanto ha di più prezioso”.</div><div>A seguire la premiazione, che si è tenuta lo scorso 12 luglio, sono stati gli interventi di Claudio D’Amario, direttore generale della Direzione della Prevenzione Sanitaria (Ministero della Salute), di Roberto Macchetto, psicanalista e della sociologa Marina d’Amato.

“*È importante riconoscere* – commenta nel blog del corso universitario Chiara Fasolino – *come un’agenzia-icona dell’Advertising, riconosciuta tra le più importanti a livello mondiale, si faccia patrocinatrice di un’iniziativa meritocratica, che premia giovani in tutta Italia per la realizzazione concreta di progetti, permettendo loro di inserirsi – ancora nel corso della loro carriera universitaria – all’interno di un’importante realtà lavorativa, dando loro la possibilità di far parte di un team di esperti, di acquisire esperienza e dare il meglio di se stessi nel concretizzare una passione*“.

</div>