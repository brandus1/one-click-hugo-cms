---
id: 2625
title: Nine. 8   di Fellini in formato musical
author: Redazione
type: "post"
guid: http://progressonline.it/2010/01/28/nine-8-di-fellini-in-formato-musical/
url: "/?p=2625"
post_views_count:
- '9'
- '9'
categories: "['CULTURA E SPETTACOLO']"
---

<span lang="it-IT">Un omaggio a Fellini ed al suo cinema. </span><span lang="it-IT">*Nine*</span><span lang="it-IT">, sorta di rilettura musical di </span><span lang="it-IT">*8 ½*</span><span lang="it-IT"> è un po’ tutto questo, senza però le reminiscenze oniriche del maestro riminese. A dirigerlo c’è Bob Marshal (quello di </span><span lang="it-IT">*Chigago*</span><span lang="it-IT">) ed ad interpretare Fellini/Mastroianni (nel suo alter/ego cinematografico Guido) un bravissimo Daniel Day-Lewis, circondato un cast di donne di tutto rispetto. Nicole Kidman (nei panni che furono di Claudia Cardinale), Marion Cotillard (in quelli di Luisa, alter/ego della Masina), Penelope Cruz, nei panni di Carla (alter/ego di Claudia), Judi Dench, che interpreta egregiamente la costumista del maestro e Sophia Loren nel ruolo della madre di Guido, il regista in crisi esistenziale ed artistica; vittima della follia “umana” che lui stesso ha inventato. </span>

<span lang="it-IT">Peccato però che il film abbia deluso le ispettive. Sul piano tecnico </span><span lang="it-IT">*Nine*</span><span lang="it-IT"> è impeccabile, nello svolgimento della trama invece è abbastanza stucchevole. Demerito di non essere riuscito a cogliere la bellezza e l’eleganza della visionarietà di Fellini. Infatti il film è stato un flop in America, anche se è in lizza a molti Golden Globes. </span>

<span lang="it-IT">Perciò c’era molta curiosità tra i critici, abbastanza delusi, dopo la proiezione in anteprima. </span><span lang="it-IT">*“Non si tratta di un remake”*</span><span lang="it-IT"> ha sottolineato Bob Marshall durante la conferenza stampa del film (nelle sale dal 22 Gennaio distribuito da Medusa) tenutasi oggi al Grand Hotel di Roma, alla quale mancava Daniel Day-Lewis relegato a letto con l’influenza </span><span lang="it-IT">*“ma un vero e proprio omaggio al maestro e al cinema che l’ha reso immortale. 8 ½ è un capolavoro che non si può replicare”*</span><span lang="it-IT">. Infatti il film cerca di analizzare (come già lo fece l’originale) il circo della vita di un regista, stretto nella morsa delle proprie passioni (le donne ed il cinema), nei giorni che precedono l’inizio delle riprese di un nuovo film che dovrebbe dargli nuove ispirazioni e una possibile redenzione. Che non arriva in quanto il mondo di menzogne che ha creato si infrange su di lui senza pietà. </span>

<span lang="it-IT">Nel film si insiste molto sul rapporto tra Guido sua moglie Luisa e la sua amante Carla, in quanto è molto importante per comprendere la sua deriva intellettuale e personale. </span><span lang="it-IT">*“Mi ha colpito molto l’umanità di Carla, che nella vita reale era poi Sandra Milo”*</span><span lang="it-IT"> ha risposto Penelope Cruz, alla domanda se avesse capito fino in fondo il rapporto che ci fu tra Fellini e la Milo </span><span lang="it-IT">*“Carla, come la Milo, è ossessionata da questo uomo che non può essere totalmente suo. Per capire il personaggio ho visionato le interviste in cui la Milo parlava della sua relazione con Fellini. La Masina sapeva di loro e pur lacerandosi fece di tutto per non perdere l’uomo che amava”*</span><span lang="it-IT">. Su questo piano anche Marion Cotillard si esprime positivamente: </span><span lang="it-IT">*“La Masina era tutt’uno con Fellini, ne era la sua ombra. Lo amava talmente che non l’ha mai lasciato. Non l’avrebbe mai fatto perché sapeva che lei era per lui la sua forza creativa.”*</span><span lang="it-IT"> Infatti la sua mente era in continuo movimento, grazie alla sua capacità di riuscire a fondere la realtà e la fantasia con grande fluidità</span><span lang="it-IT">*. “Fellini è stato il maestro dei maestri”*</span><span lang="it-IT"> ha continuato Bob Marshall </span><span lang="it-IT">*“I suoi film avevano quella morbidezza che non si ritrova da nessuna parte”.*</span><span lang="it-IT"> Infatti in America Federico Fellini è ancora molto conosciuto ed i suoi film vengono tuttora studiati. </span>

<span lang="it-IT">Segnale che il cinema italiano del tempo che fu ha lasciato una traccia tangibile a livello mondiale. </span><span lang="it-IT">*“Sono d’accordo, il nostro cinema è stato importantissimo per tutti”*</span><span lang="it-IT"> , ha sottolineato Sophia Loren. </span><span lang="it-IT">*“Soprattutto in quegli anni. Noi insegnavamo al resto del mondo e non viceversa. Penso a De Sica che con Fellini è stato il portabandiera del cinema italiano in America”.*</span><span lang="it-IT"> La sua è una difesa a tutto tondo e perché darle torto. Anche lei ha fatto parte di quegli anni d’oro. Le resta solo un grande cruccio, non aver avuto l’occasione di lavorare con Fellini. </span><span lang="it-IT">*“Purtroppo non sono appartenuta al suo cinema. Ci avrei tenuto tanto. Io con mio marito Dino, abbiamo cercato di fare qualcosa con lui, ma poi non si è mai concretizzato nulla. Perciò per me è stato un grande privilegio aver preso parte a questo film che racconta di lui, della sua visone del mondo e del suo cinema.”*</span><span lang="it-IT"> </span>

**Roberto Leggio**