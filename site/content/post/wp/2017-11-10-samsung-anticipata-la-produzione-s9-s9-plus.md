---
id: 7106
title: Samsung anticipa la produzione di S9 e S9 Plus?
author: Redazione
type: "post"
guid: http://progressonline.it/?p=7106
url: "/?p=7106"
colormag_page_layout:
- default_layout
categories: "['ATTUALITÀ']"
tags: "['produzione S9', 'produzione Samsung s9', 'S9', 'S9 plus', 'Samsung', 'Samsung S9', 'Samsung S9 plus', 'uscita S9', 'uscita Samsung S9']"
---

Per contrastare il successo, e le vendite, di iPhone 8 ed iPhone X Samsung pare abbia pensato ad un’ importante contromossa. A pochi giorni dal lancio dei due nuovi cellulari marchiati Apple **la casa coreana sembra essere intenzionata ad anticipare la produzione** (e dunque la messa in commercio) **dei due nuovi top di gamma**. **S9 e S9 Plus** infatti potrebbero nascere già a dicembre: secondo fonti attendibili la casa di produzione di Seoul avrebbe messo in consegna i display AMOLED per i nuovi top di gamma già nei prossimi giorni. Se questo dovesse essere confermato dunque la produzione dei due nuovi modelli verrebbe avviata già nel mese di dicembre, in sostanziale anticipo rispetto alla passata fabbricazione di S8 ed S8 Plus.

![](https://progressonline.it/wp-content/uploads/2017/11/samsung-galaxy-s8-camera-issue-fault-uk-release-797448-300x178.jpg)Una scelta che si tradurrebbe in una **commercializzazione anticipata dei due nuovi modelli**, sicuramente prima del canonico maggio, mese in cui sono stati messi in vendita i passati top di gamma (S7, S7 Edge ed S8 su tutti).  
I Galaxy S9/S9+ dovrebbero avere un Infinity Display da **5,8 e 6,2 pollici** con risoluzione Quad HD+ (2960×1440 pixel) e rapporto di aspetto 18.5:9, come i loro predecessori. Qualche implementazione verrà effettuata sicuramente a livello software sostituendo i processori Snapdragon 835 e Exynos 8895 con i nuovi Snapdragon 845 e Exynos 9810. Verrà anche aggiunta la **doppia fotocamera posteriore**, probabilmente la stessa del Galaxy Note 8.

La fretta influirà però su alcune funzionalità dei nuovi smartphone: non sparirà come ipotizzato qualche mese fa il lettore di impronte digitali, ma è **previsto uno spostamento dello stesso che in S8 era posto di fianco alla fotocamera**. Possibile l’inserimento di un riconoscimento facciale 3D simile a quello di iPhone X. Il sistema operativo sarà sicuramente **Android 8.0 Oreo.**