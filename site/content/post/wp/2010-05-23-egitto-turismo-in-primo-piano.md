---
id: 3501
title: Egitto, turismo in primo piano
author: Redazione
type: "post"
guid: http://progressonline.it/2010/05/23/egitto-turismo-in-primo-piano/
url: "/?p=3501"
post_views_count:
- '14'
- '14'
categories: "['VIAGGI']"
---

<div> </div><div>Forte di un sempre crescente numero di strutture alberghiere ben concepite per l’organizzazione di meeting e congressi – nonché di location affascinanti quanto rinomate – l’Egitto sta progressivamente consolidando la propria posizione di leader a livello internazionale, nel panorama di questo importante segmento del mercato turistico. </div><div>L’evento sarà per noi un’ottima occasione – ha dichiarato Mohamed Abd El Gabbar, Direttore dell’Ente del Turismo Egiziano in Italia – per confrontarci e dialogare direttamente con i protagonisti e i decision maker delle aziende che operano nel Mice, nell’ambito del quale l’Egitto vanta un bagaglio di esperienza organizzativa maturato nel corso degli anni, in cui ha ospitato diversi incontri politici di alto profilo e di summit per la pace di rilevanza mondiale svoltisi a Sharm El Sheikh”. </div><div> </div><div>Lo sviluppo in Egitto di nuove aree (Luxor, Aswan, Taba, il Deserto occidentale) e di strutture 5 stelle in costruzione, dotate di sale e servizi per meeting e congressi ed in grado altresì di soddisfare le esigenze organizzative per attività ed escursioni al termine delle sessioni di lavoro, attirano un numero crescente di eventi aziendali. L’ormai rinomato International Congress Center al Cairo è oggi affiancato da realtà quali la Bibliotheca Alexandrina ad Alessandria, il Maritim Sharm El Sheikh International Congress Center ed il Port Ghalib International Convention Centre, situato a 5 minuti in auto dall’Aeroporto di Marsa Alam. </div><div> </div><div>L’evento Shock The Monkey darà l’opportunità all’Ente del Turismo di offrire una panoramica anche sul progetto “The Other Egypt” – l’Altro Egitto, protagonista di una serie di azioni di promozione, tese non solo a far identificare le nuove aree in esso incluse, il cui patrimonio storico, paesaggistico-ambientale e culturale deve essere tuttora espresso pienamente, ma anche farle conoscere quali indimenticabili mete turistiche a vocazione sostenibile ed eco-compatibile. Parliamo infatti dell’immenso Deserto costellato di Oasi, di aree di costa incontaminata lungo il Mar Rosso ed il Mediterraneo, nonché dei tratti tuttora sconosciuti e suggestivi del grande percorso del Nilo. </div><div> </div><div>[**www.egypt.travel**](https://www.egypt.travel) </div><div> </div><div>a cura della redazione</div>