---
id: 3545
title: Un nuovo porto alle Bahamas
author: Redazione
type: "post"
guid: http://progressonline.it/2011/02/15/un-nuovo-porto-alle-bahamas/
url: "/?p=3545"
post_views_count:
- '11'
- '11'
categories: "['VIAGGI']"
---

**Norwegian Cruise Line ha recentemente** annunciato di aver completato la prima fase di lavori a Great Stirrup Cay, l’isola privata della compagnia alle Bahamas. Il 3 febbraio, la compagnia ha inaugurato sull’isola una nuova marina e una nuova struttura per la ristorazione, che rappresentano una significativa tappa nel progetto di sviluppo da oltre 20 milioni di dollari attualmente in corso. I 2.000 passeggeri della Norwegian Sky sono stati i primi a utilizzare il nuovo approdo, con quattro moli per le imbarcazioni di servizio dell’isola e il punto di ristorazione, una struttura di quasi 800 metri quadrati, con due bar e quattro padiglioni per i picnic.

**“Sia la marina che il punto di ristoro** migliorano enormemente l’esperienza di soggiorno degli ospiti di Great Stirrup Cay, quest’anno il nostro secondo approdo in ordine di traffico”, ha dichiarato Kevin Sheehan, president and chief executive officer di Norwegian Cruise Line. “Dirottando gli arrivi dalla spiaggia verso la marina abbiamo ricavato un’altra lunghissima spiaggia su cui i nostri ospiti possono divertirsi e rilassarsi. Abbiamo anche inaugurato una grande area di ristorazione, analoga ai ristoranti ‘action station’ che abbiamo a bordo delle nostre navi Freestyle Cruising”.

**Il porto è profondo circa tre metri e mezzo** in acqua bassa ed è l’approdo per le quattro imbarcazioni di servizio dell’isola. Ci sono voluti otto mesi per scavare il bacino e il canale d’ingresso. Il servizio di ristorazione include un’area centrale che funge da pizzeria, due barbecue, postazioni per la distribuzione di cibi caldi e freddi, e ancora frutta fresca e pane. Ci sono poi, per una maggiore comodità, due bar ai due lati opposti dell’area. Nei quattro padiglioni, ciascuno dei quali copre una superficie di oltre 150 metri quadrati, ci sono tavoli da picnic che offrono complessivamente più di 500 posti a sedere. I lavori a Great Stirrup Cay sono iniziati a gennaio 2010 e continueranno fino alla fine di quest’anno. Da quando il progetto ha avuto inizio sono state aperte sull’isola molte nuove attività, tra cui noleggi per affittare moto d’acqua e kayak e un tour nautico eco-adventure intorno all’isola. Tutto questo oltre alle possibilità, già esistenti, di praticare lo snorkeling o il parasailing e divertirsicon galleggianti e scivoli gonfiabili.

**La seconda fase dei lavori** prevede la costruzione di un padiglione di arrivi/partenze, altri bar, numerose aree per il relax, un chiosco per la musica dal vivo, un’area di programmazione delle crociere, capanne private sulla spiaggia, un’area gioco, uno straw market e campi da beach volley. La spiaggia sarà inoltre ampliata nella parte occidentale dell’isola.

**Norwegian Cruise Line** è la proprietaria dell’isola dal 1977, quando divenne la prima linea di crociere a offrire in esclusiva ai propri clienti un’esperienza di vacanza su un’isola tropicale disabitata. Great Stirrup Cay offre magnifiche spiagge bianche, palme maestose e acque incontaminate in cui un’abbondante e colorata fauna marina popola la circostante barriera corallina.

maggiori informazioni: [www.it.ncl.eu](https://www.it.ncl.eu)