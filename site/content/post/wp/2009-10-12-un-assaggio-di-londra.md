---
id: 3432
title: Un assaggio di Londra
author: Redazione
type: "post"
guid: http://progressonline.it/2009/10/12/un-assaggio-di-londra/
url: "/?p=3432"
post_views_count:
- '14'
- '15'
categories: "['VIAGGI']"
tags: "['benessere', 'cucina', 'enogastronomia', 'eventi']"
---

C’è tempo fino al 13 ottobre per degustare piatti gourmet e tradizionali cucinati da celebri chef nei luoghi più caratteristici di Londra: il London Restaurant Festival, un evento che vede coinvolti i migliori chef del mondo e i principali ristoranti, che offriranno (gratis o a pagamento) le loro specialità in alcune delle location più celebri della capitale britannica.  
Il festival è stato inaugurato il 7 ottobre con un party organizzato con Vanity Fair al ristorante Quaglino, e si chiuderà il 13 con una cena di gala per il London Restaurant Festival Awards.

Tra gli eventi in programma da non perdere, segnaliamo “Gourmet Odysseys”: quattro diversi itinerari che trasporteranno i clienti sui tipici double-deck bus (gli autobus rossi londinesi) verso alcuni dei ristoranti top di Londra, tra cui Nobu, Maze, Hakkasan, Quo vadis e Hibiscus.

Per l’occasione, anche una delle capsule del “London Eye”, la ruota panoramica sulle rive del Tamigi, si trasformerà in ristorante con vista mozzafiato sulla città.   
E per gli amanti del cinema, “Eat Film”, una gustosa rassegna cinematografica che si concluderà con un menu a base dei piatti protagonisti della pellicola appena vista.

**S.M.**