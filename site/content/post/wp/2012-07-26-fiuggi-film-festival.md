---
id: 2883
title: Fiuggi Film Festival
author: Redazione
type: "post"
guid: http://progressonline.it/2012/07/10/fiuggi-film-festival/
url: "/?p=2883"
post_views_count:
- '13'
- '13'
categories: "['CULTURA E SPETTACOLO']"
---

**Roma – La “quinta” volta del Fiuggi Film Festival diventa ancora più giovane**. La tradizionale kermesse a target family, in programma dal 25 al 29 Luglio nel suggestivo Borgo Medievale di Fiuggi alta, sarà dedicata interamente alla Generazione 2.0. Infatti sono previsti laboratori di videogames , una discoteca all’aperto, una mongolfiera (sulla quale sarà possibile fare un giro e godersi dall’alto le colline circostanti), corsi di guide sportive, artisti di strada, musica dal vivo, giochi sportivi e soprattutto strutture gonfiabili per i più piccini.

<div> </div><div> </div><div>**La location di questa “magia” è il Family Village, sistemato all’interno dei Giardini delle storiche Terme di Bonifacio XVIII,** un luogo scelto da tempo e che negli ultimi due anni è il vera secondo punto d’incontro del Festival. “Quest’anno ci siamo rivolti, per la prima volta in modo specifico, ad una fascia adolescenziale” spiega Angelo Astrei, ventenne, coordinatore del nuovo settore comunicazione del FFF, rigorosamente composto da giovani “ma la vera novità è l’apertura al mondo dei giovani 2.0 sul web e nell’interattività. Abbiamo letteralmente rivoluzionato il sito del festival e abbiamo lanciato la nostra applicazione per sistemi iOs (iPhone – iPod e iPad) che fornisce news, informazioni, recensioni e un simpaticissimo quiz con 150 domande su Film Family. Oltre, ovviamente, al presidio dei social network”.</div><div> </div><div> </div><div> **Ma oltre alle nuove tecnologie, che sono da sempre un punto di riferimento del festival, molte saranno le anteprime** ed i film in concorso nell’ampio programma. Si inizia con l’atteso quarto capitolo della serie L’Era Glaciale, dal titolo Continenti alla Deriva, dove le nuove avventure dei eroi “sottozero” approderanno il prossimo 28 Settembre distribuiti dalla 20th Century Fox; e si proseguirà con il campione d’incassi The Avengers e soprattutto del nuovo The Amazing Spider-Man, remake-reboot del primo capitolo della trilogia firmata da Sam Raimi, che uscito il 4 Luglio, nel primo giorno di programmazione ha guadagnato solo in Italia la bellezza di 1.100.000 euro. Un successo che farà da apripista ad ulteriori sequel targati Sony Pictures. </div><div> </div><div> </div><div>**Ulteriori novità saranno 33 Postcards di Pauline Chan, con Guy Pearce e Zhu Lin e Young Europe** che sarà presentato da una rediviva Paola Saluzzi. La telegiornalista Elsa Di Gati sarà la madrina di quest’anno, mentre è riconfermata la direzione artistica di Mussi Bollini. Il regista Fernando Muraca sarà il nuovo presidente della giuria selezionatrice dei film in concorso, improntati quest’anno sul tema Il Bello della Famiglia perché, come spiega la presidente del festival, Antonella Bevere Astrei, “abbiamo voluto esprimere la positività e l’importanza delle radici che ognuno di noi porta in sé”. </div><div> </div><div> </div><div>**Come al solito sarà massiccia la presenza delle emittenti televisive per bambini** (RaiDeakids, RaiYoYo e TurnerTV), ma anche delle case produttrici di videogiochi, come la Nintendo e la Microsoft, che riconfermano ancora una volta la loro collaborazione con il festival. Tra i personaggi che faranno capolino alla kermesse sono previsti Ewa Spadlo (attrice ne la Banda dei Babbi Natale del famoso trio Aldo, Giovanni e Giacomo) che sarà in giuria con il marito e regista Stefano Alleva, Flavio Insinna, Niccolò Buongiorno (figlio del compianto Mike) e la celebrità di Amici Matteo Macchioni, che tra l’altro sarà la star della giornata Deakids. Il Forum delle Associazioni Familiari sarà come sempre gemellata con Cartoon on the bay di Rai Trade diretta da Roberto Genovesi (anch’egli tra gli ospiti del festival), che si caratterizzerà ancora una volta come un’interessante vacanza-evento per famiglie tra laboratori, convegni e occasioni ludico-sportive, oltre alla ricca proposta cinematografica. </div><div> </div><div> </div><div>**Il FFF sarà presente con una serie di iniziative collaterali in altre località italiane** come Film Family Fest: a Riva del Garda, ad esempio, il Festival della Famiglia in programma ad ottobre proietterà il film vincitore quest’anno a Fiuggi; e, a Bergamo, sarà parte integrante del format culturale della manifestazione in corso della Provincia di Bergamo sui temi dell’Expo Milano 2015, Bergamo verso l’Expo, organizzata dal Consorzio Wylford. E, in collaborazione con il Forum delle Associazioni Familiari del Lazio, i ragazzi dell’FFF (la cui formazione è sostenuta da Fondazione Roma-terzo Settore) saranno presenti all’evento ‘Lungo il Tevere Roma’ in programma all’Isola Tiberina, con i loro spot e una performance teatrale, in programma il 23 luglio, in favore della raccolta fondi per il Progetto VITA – Gianni Astrei.</div><div> </div><div> </div><div>di **Roberto Leggio**</div><div> </div><div> </div><div> </div>