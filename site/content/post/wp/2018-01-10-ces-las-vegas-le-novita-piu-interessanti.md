---
id: 7691
title: Ces Las Vegas, tecnologia protagonista tra tv pieghevoli e auto autonome
author: Redazione
type: "post"
guid: http://progressonline.it/?p=7691
url: "/?p=7691"
colormag_page_layout:
- default_layout
categories: "['ATTUALITÀ', 'SLIDE']"
tags: "['Ces', 'ces las vegas', 'ces las vegas 2018', 'tecnologia']"
---

![](https://progressonline.it/wp-content/uploads/2018/01/the-wall-samsung-300x205.jpg)Protagonista in questi giorni il **Consumer Electronic Show.** A Las Vegas fino al 12 gennaio il **Ces** proporrà al mondo molte delle novità tecnologiche che caratterizzeranno questo 2018. Molti i brand che stanno presentando i loro prodotti che saranno al centro dell’attenzione nel futuro, più o meno immediato.  
Curioso è sicuramente il nuovo televisore presentato da Lg, la divisione Display dell’azienda infatti ha ideato uno schermo capace di arrotolarsi all’interno di una propria base. Lo **schermo extra large presenta una diagonale di 65 pollici** ed è spesso come un foglio di cartone, talmente sottile che riesce a essere contenuto dentro il suo sostegno. Non è stata però resa nota la data di lancio di questo prodotto, segno che Lg farà forse passare del tempo prima di mettere in commercio il primo schermo tv “arrotolabile”.

Tv innovativa anche per Sony che ha proposto un dispositivo dotato di tecnologia **Acoustic Surface**, sviluppata dai giapponesi per ottenere l’emissione del suono direttamente dallo schermo del tv mediante le vibrazione del display. L’azienda giapponese ha presentato anche dei **televisori con uno schermo Oled 4K Bravia** della **Serie AF8**, che integrano il **processore d’immagine 4K HDR X1 Extreme.**

![](https://progressonline.it/wp-content/uploads/2018/01/byton-300x200.jpg)

Non poteva mancare al Ces Samsung, il colosso coreano che risponde alla concorrenza presentando agli ospiti la prima tv modulare: The Wall. Uno schermo gigante, che può raggiungere una diagonale di 146 pollici, che si basa sulla tecnologia **MicroLed**. Questa prevede — similmente agli schermi Oled — che ciascun pixel emetta da solo la luce che deve arrivare allo spettatore.

Non solo televisori e gadget vari, al Ces spazio anche per le automobili. L’azienda cinese **Byton** ha tolto i veli ad un modello Suv, elettronico, e a guida autonoma. Si parla di circa 400 chilometri di autonomia, una fast charge in grado di ricaricare la batteria dell’80% in mezzora e di un display di 49 pollici che si estende per tutto il cruscotto. Qui sta la vera rivoluzione dell’auto che, permettendo una guida autonoma, lascia alle persone a bordo di interagire con il veicolo tramite gesti e comandi vocali.