---
id: 7056
title: "Lucca Comics&#038;Games 2017: al via la fiera fumettistica pi\xF9 grande d\u2019\
  Italia"
author: Redazione
type: "post"
guid: http://progressonline.it/?p=7056
url: "/?p=7056"
colormag_page_layout:
- default_layout
categories: "['ATTUALITÀ']"
tags: "['Lucca Comics', 'Lucca Comics 2017', 'Lucca Comics Games', 'Lucca Comics&amp;Games', 'Ospiti Lucca Comics', 'Programma Lucca Comics', 'Stranger Things Lucca Comics']"
---

![](https://progressonline.it/wp-content/uploads/2017/10/Lucca_comics__games-300x199.jpg)L’evento più atteso da tutti i nerd d’Italia è giusto alle porte. **Il Lucca Comics&amp;Games apre i battenti**, la più grande fiera del fumetto del nostro Paese è pronta a prendersi la scena dall’1 al 5 novembre. Non solo fumetti protagonisti ma anche videogiochi, animazioni e giochi di ruolo. E poi cinema, serie televisive, musica e narrativa fantasy: tutto quello che serve per soddisfare la curiosità e la passione di centinaia di migliaia di appassionati che da tutta Italia ma non solo arriverà nella città toscana.

**Attesi quasi mezzo milione di nerds** nella cinque giorni che metterà Lucca al centro del mondo fumettistico, ludico e videoludico. **80.000 saranno gli ingressi giornalieri**, il tutto in una città che conta circa 90.000 abitanti. Un evento che dal 1993 ha conosciuto una crescita vertiginosa di pubblico e successo: il **Lucca Comics** è l’appuntamento più atteso nel settore e la curiosità degli appassionati verrà soddisfatta soprattutto dai grandi ospiti attesi alla Fiera.

![](https://progressonline.it/wp-content/uploads/2017/10/Natalia_Dyer-300x200.jpg)

Ci sarà infatti **Robert Kirkman**, fumettista autore della celebre serie ***The Walking Dead***. Gli appassionati di ***Stranger Things*** potranno incontrare dal vivo i protagonisti della serie: Natalia Dyer, Charlie Heaton, Joe Keery e Linnea Berthelsen saranno presenti per incontrare i loro fans e promuovere (sempre se ce ne fosse bisogno) la seconda stagione disponibile da pochi giorni su Netflix.

![](https://progressonline.it/wp-content/uploads/2017/10/salvatore-esposito-genny-savastano-300x172.jpg)Non solo star internazionali ma anche celebrità italiane presente al **Lucca Comics**: su tutte **Salvatore Esposito** di Gomorra, **Licia Troisi**, autrice italiana di fantasy più venduta nel mondo, e **Matteo Strukul**, premio Bancarella col primo capitolo della saga I Medici.

Per chi ama travestirsi come i personaggi di fumetti, cartoni animati o videogiochi imperdibili le sfilate di cosplayer, a cominciare da quella dedicata ai fan di **Lupin III** nei 50 anni dalla nascita (domenica alle 14,30 al cinema Astra) o quella incentrata su **Dragon Ball** (mercoledì alle 14,30 al Japan Stage).

Questa è solo una panoramica di quello a cui potete assistere al **Lucca Comics&amp;Games**, per maggiori informazioni potete visitare il [sito ufficiale](https://www.luccacomicsandgames.com/it/2017/home/) dell’evento.