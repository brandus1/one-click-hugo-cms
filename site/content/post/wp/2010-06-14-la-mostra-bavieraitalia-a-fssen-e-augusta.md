---
id: 3503
title: La mostra Baviera&#045;Italia a F ssen e Augusta
author: Redazione
type: "post"
guid: http://progressonline.it/2010/06/14/la-mostra-bavieraitalia-a-fssen-e-augusta/
url: "/?p=3503"
post_views_count:
- '11'
- '11'
categories: "['VIAGGI']"
---

Nel corso della storia Baviera e Italia sono spesso entrate in contatto tra di loro, dall’epoca romana fino ai giorni nostri. Una storia di conquiste, viaggi, itinerari culturali, e perché no, di epici scontri sportivi. La Mostra Regionale Bavarese del 2010 ci permette di scoprire un ricchissimo patrimonio in comune tra le due realtà. Una questione di reciprocità, di esperienze condivise che innesca riflessioni e regala la consapevolezza, a italiani e bavaresi, di essersi arricchiti a vicenda.   
Baviera-Italia, suddivisa in tre parti tra Füssen e Augusta, approfondisce una storia di influssi reciproci che continua fino ai nostri giorni, fatta di legionari, regnanti e mercanti, santi e artisti, viaggiatori ed eruditi, sportivi e turisti.   
La città di Augusta ospita Baviera-Italia nei secoli XIX-XX, presso il Museo dell’industria tessile. “Nostalgia, spiagge e dolce vita” questi i motivi che in passato spingevano i viaggiatori bavaresi a visitare l’Italia. La prima parte della mostra disegna scenari, evoca ricordi e come un percorso costituito da link ipertestuali traccia un affresco di queste articolate relazioni. Nello stesso edificio è possibile visitare il nuovo Museo tessile industriale.  
La seconda parte della mostra è al Museo Massimiliano, sempre ad Augusta. Suggestioni italiane determinarono l’arte e l’architettura del luogo lasciando tracce durature. La rassegna “L’arte italica e gli usi tedeschi” è dedicata ad una panoramica degli scambi artistici tra Italia e Baviera del Quattrocento e Cinquecento.   
Per apprezzare la terza parte bisogna raggiungere Füssen in Algovia. Lo splendido Monastero barocco di St. Mang, situato ai piedi delle Alpi ospita “Imperatori, culto e Casanova” dedicata ai rapporti italo-bavaresi dall’antichità alla fine del Settecento.

**Ivano Basile**

**Mostra Regionale Bavarese 2010** La rassegna “Baviera-Italia” è organizzata dall’Haus der Bayerischen Geschichte (Casa della storia bavarese), Comune di Füssen, Comune di Augusta e Museo dell’industria tessile di Augusta. La mostra, completamente bilingue in tedesco e italiano, è partita il 21 maggio e durerà fino al 10 ottobre 2010. E’ aperta tutti i giorni dalle 9 alle 17.30.

**Dove dormire**  
Romantikhotel Augsburger Hof  
Auf dem Kreuz 2, 86152 Augsburg  
Tel. 0821/3430-50  
Luitpoldpark-Hotel  
Bahnhofstrasse 1-3, 87629 Füssen  
Tel. 08362/904-0  
Kurhotel im Park  
Kurhausstrasse 81, 82433 Bad Kohlgrub  
Tel. 08845/97-0

**Nella foto:** l’antico Monastero benedettino di St. Mang a Füssen, dove si svolge una parte della Mostra Regionale Bavarese “Baviera-Italia”.