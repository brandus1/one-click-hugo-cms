---
id: 7065
title: Frodo presto sul piccolo schermo? Amazon pensa alla serie su Il Signore degli
  Anelli
author: Redazione
type: "post"
guid: http://progressonline.it/?p=7065
url: "/?p=7065"
colormag_page_layout:
- default_layout
categories: "['ATTUALITÀ']"
tags: "['Amazon Il Signore degli Anelli', 'amazon prime video', 'amazon prime video Signore degli anelli', 'Amazon serie Il Signore degli Anelli', 'Il Signore degli Anelli', 'Prime Video Il Signore degli anelli', 'serie tv', 'serie tv amazon', 'Serie tv Il signore degli anelli']"
---

![](https://progressonline.it/wp-content/uploads/2017/11/Hobbiton_New_Zealand-300x199.jpg)**La Compagnia dell’Anello potrebbe presto riunirsi in una nuova avventura** per affrontare nuovamente le forze del male comandate da Sauron. **Frodo, Sam e il resto del gruppo di hobbit, elfi e altre creature fantastiche sarebbero pronti per rimettersi in cammino dalla Contea verso Moria**: la Terra di Mezzo potrebbe essere nuovamente riattraversata dalla compagnia, direzione Monte Fato.

I milioni di appassionati in tutto il mondo de “*Il Signore degli Anelli*” potrebbero presto rivivere le avventure di Frodo e della sua compagnia. Da qualche giorno infatti circola la voce che **il famoso romanzo di Tolkien** pubblicato in 3 volumi, tra il 1954 ed il 1955, **sarebbe vicino ad una prima trasposizione televisiva**. Nel 2001 il primo film diretto da Peter Jackson che rappresentò una vera svolta in ambito cinematografico: nessuno mai prima di allora si era mai cimentato nella trasmissione sul grande schermo della vastissima opera di Tolkien che, per essere realizzata, necessitò dell’utilizzo di effetti speciali per il tempo inediti ed innovativi.

Tra il 2001 ed il 2003 “*Il Signore degli Anelli*” di Peter Jackson fece incetta di successo, critica e riconoscimenti. Furono 17 i Premi Oscar che la saga si portò a casa, diventando una delle trilogie di maggior fortuna della storia del cinema. **Ora Frodo e la sua compagnia potrebbero rimettersi gli zaini in spalla e ripercorrere la Terra di Mezzo**: l’anello del potere deve essere distrutto ma stavolta il viaggio delle creature ideate da Tolkien si svilupperà sul piccolo schermo.

**![](https://progressonline.it/wp-content/uploads/2017/11/signore-anelli-300x225.jpg)**

**Amazon infatti è in trattativa** (che risulta essere particolarmente avanzata) **con la Warnes Bros e gli eredi dello scrittore per l’acquisizione dei diritti del racconto** . L’idea sarebbe partita dal Ceo di Amazon Jeff Bezos che starebbe conducendo in prima persona le trattative per trasformare in una serie tv le avventure di Frodo ed i suoi compagni.

Sarebbe un grande colpo per la piattaforma di streaming di Amazon, Prime Video, che sta cercando di ritagliarsi il suo spazio nei confronti del primo competitor Netflix.