---
id: 3892
title: Maybach lancia la sfida per il 2011
author: Redazione
type: "post"
guid: http://progressonline.it/2010/03/12/maybach-lancia-la-sfida-per-il-2011/
url: "/?p=3892"
post_views_count:
- '11'
- '11'
categories: "['AUTO']"
---

**Il marchio tedesco Maybach** fu fondato nel 1919 e tra il 1928 e il 1934 si affacciò al mondo del lusso realizzando due dei suoi modelli più famosi: la DS7 e la DS8. La Maybach del 2011 presenta la sua gamma di lussuose limousine con due versioni della Maybach Zeppelin: la V.57 e la V.62, il cui nome deriva dalla lunghezza dell’autovettura in decimetri. Questi due modelli, rappresentano il riferimento assoluto nel segmento delle berline di lusso high-end.

**La vettura,** lancia sfacciatamente la sfida alla famosissima Rolls Royce Phantom, simbolo mondiale dell’eleganza dorata. Le principali caratteristiche che contraddistinguono lo stile unico della nuova ammiraglia Maybach sono: una sorprendente verniciatura bicolore, dove la linea di cintura in marrone chiaro Rocky Mountains e la finitura dei gruppi ottici crea un raffinato contrasto con il corpo vettura in nero Taiga; i gruppi ottici posteriori di colore rosso scuro; un sottile listello verticale inserito nel terminale di scarico che conferisce al posteriore della vettura un’immagine inconfondibile; ed infine, i nuovi cerchi da 20 pollici, verniciati Chrome Shadow, con un fondo nero ed un successivo strato di vernice color argento, completano l’esclusiva immagine della Zeppelin.

**Il processo di verniciatura** utilizzato è estremamente elaborato e permette al colore di crescere gradualmente di intensità, dall’esterno verso l’interno. Naturalmente, la nuova Maybach Zeppelin, è personalizzabile con qualsiasi altra tonalità a scelta. Un’altra novità per le vetture Maybach è rappresentata dai retrovisori esterni, ottimizzati per ridurre ulteriormente la rumorosità aerodinamica.

**I materiali pregiati e lavorati** artigianalmente per gli interni, oltre alle classiche poltrone allungabili che diventano simili a quelle della prima classe degli aerei e allo spazio refrigerato per lo champagne, sono solo alcuni dei preziosi dettagli della Zeppelin. La vettura offre anche una lunga lista di equipaggiamenti a richiesta, tra i quali spicca una novità mondiale: un vaporizzatore, o meglio, un vero e proprio sistema computerizzato capace di gestire l’impianto di vaporizzazione simulando l’olfatto umano; una sorta di naso elettronico in grado di diffondere la fragranza scelta in maniera né troppo invasiva né troppo tenue di profumo per ambienti, al prezzo di 3.950 euro.

**La Zeppelin si caratterizza** come la più potente, raffinata e innovativa Maybach di tutti i tempi. La produzione di questo gioiello dell’eccellenza automobilistica, sarà in serie limitata di soltanto 100 esemplari al mondo, con un prezzo compreso tra 540 mila e 627 mila euro. La Maybach Zeppelin ha un motore da 12 cilindri, dal peso di 2,8 tonnellate, che può raggiungere una velocità massima di 275 km/h e mette a disposizione una coppia massima di 1.000 Nm.

[www.maybach-manufaktur.com/](https://www.maybach-manufaktur.com/)

di **Laura Saggio**