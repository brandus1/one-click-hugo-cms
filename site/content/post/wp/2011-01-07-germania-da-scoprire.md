---
id: 3530
title: Germania da scoprire
author: Redazione
type: "post"
guid: http://progressonline.it/2011/01/07/germania-da-scoprire/
url: "/?p=3530"
post_views_count:
- '12'
- '12'
categories: "['VIAGGI']"
---

Forte di tali risultati, l’Ente Nazionale Germanico del turismo presenta un ricco panorama di eventi anche per il 2011, per chi deciderà di passare una settimana tra relax e cultura. È un anno pieno di importanti anniversari: si festeggeranno i 175 anni delle ferrovie tedesche, i 300 anni della scoperta dell’oro bianco, i 60 anni della strada romantica e i 200 anni dell’Oktoberfest, appuntamento che fa di Monaco di Baviera, ogni anno una meta di pellegrinaggio, per tutti gli amanti del folklore, e perché no, anche per i degustatori della birra tedesca. In un unico e interessante percorso prenderanno vita due strade parallele, quella dell’innovazione e quella della tradizione che presentano Ruhr come la capitale europea della cultura 2010. La regione tedesca attorno ad Essen, provvista di un ex bacino carbonifero e industriale, grazie ad una trasformazione curata da architetti e ambientalisti di fama mondiale che hanno sviluppato concetti interdisciplinari di rispetto all’ambiente e del tessuto sociale, ha dismesso acciaierie e miniere per divenire man mano una distesa verde nonché un parco paesaggistico, storico e culturale. Le vecchie industrie diventano musei scientifici, di archeologia industriale o centri d’arte d’avanguardia e design, come tutte le più importanti città tedesche. Sarà molto facile poter visitare le 53 località che parteciperanno a Ruhr 2010 grazie a pacchetti speciali elaborati da tour operator italiani, quali Cobianchi Viaggi di Milano che a partire 499 euro include volo e pernottamento in lussuoso castello-albergo con colazione e un cena; e Caldana t.o che organizza pacchetti da maggio ad ottobre con pullman dall’Italia. (www.caldana.it )  
Ma come già anticipato le proposte non finiscono qui e proprio nel mese di maggio avranno luogo molti festeggiamenti. Il 7 e l’8 maggio è previsto l’inizio della celebrazione dei 60 anni della “Strada Romantica” a Rothemburg ob der Tauber. È l’itinerario più famoso e amato della Germania ispirato al Romanticismo: per l’anniversario verranno messi a disposizione autobus e trenini d’epoca. Per ricordare le Ferrovie tedesche a 175 anni di distanza, continuano le manifestazioni: dal 13 al 16 maggio il museo ferroviario di Darmstad- Kranichstein programma le 11 giornate ferroviarie mondiali con una grande parata di treni d’epoca, mentre dal 22 al 24 maggio si tiene un raduno di locomotive storiche in Baviera. E sempre qui che dal 21 maggio al 10 ottobre, ci sarà una mostra regionale dedicata alla fitta trama di rapporti commerciali e culturali intessuti tra la Baviera e l’Italia. Oltretutto domenica 16 maggio sarà una domenica speciale: su iniziativa dell’ICOM (Consiglio internazione dei Musei) molti dei 6500 musei presenti sul territorio tedesco offriranno ai visitatori una serie di iniziative che prevedono l’ingesso gratuito, feste e approfondimenti.  
Non mancano le alternative per gli amanti della buona musica: l’8 maggio a Monaco di Baviera, si esibiranno gli Scospions, rock band tedesca con influenze anni sessanta, che ha ricevuto diversi consensi anche in Italia, soprattutto da parte dei culturi del rock.

 **Roberta Cesari**

Nella foto: Castello Moritz