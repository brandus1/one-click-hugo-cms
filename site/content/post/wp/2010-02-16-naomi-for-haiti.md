---
id: 2262
title: Naomi for Haiti
author: Redazione
type: "post"
guid: http://progressonline.it/2010/02/16/naomi-for-haiti/
url: "/?p=2262"
post_views_count:
- '10'
- '10'
categories: "['CULTURA E SPETTACOLO']"
---

<div>In collaborazione con la famosa modella Naomi Campbell, la Casa automobilistica Lotus ha realizzato una serie limitata di otto specialissime Lotus Evora, denominate “Naomi for Haiti”, da vendere all’asta per raccogliere fondi a favore della popolazione dell’isola caraibica colpita dallo spaventoso terremoto.</div><div> </div><div>Partendo da una raffinata granturismo a motore centrale come Lotus Evora, Donato Coco, il progettista italiano che da qualche mese è il nuovo Direttore Design della marca inglese, ha sviluppato i temi stilistici di una serie speciale che riflette le idee della top model in fatto di design. Le otto Evora “Naomi for Haiti” uniscono infatti i colori della bandiera haitiana ad un’affascinante combinazione cromatica e ad un’ampia dotazione di equipaggiamenti. Il risultato è una limitatissima serie di automobili sportive destinate a diventare molto ambite da parte degli appassionati e dei collezionisti.</div><div> </div><div>La prima di queste otto specialissime Evora “Naomi for Haiti” sarà battuta all’asta il 18 Febbraio 2010 in occasione dell’evento benefico “Fashion for Relief” di Naomi Campbell alla Somerset House di Londra, mentre le altre saranno vendute all’asta sul sito www.naomiforhaiti.com a partire dalle ore 08.00 (GMT) del giorno seguente fino alle ore 12.00 (GM) del 28 Febbraio 2010. L’ammontare raccolto sarà reso noto il 2 Marzo in occasione del Salone dell’Autobile di Ginevra. </div><div> </div><div>«La recente tragedia di Haiti mi ha colpito profondamente» ha detto Naomi Campbell. «Moltissime persone, donne e bambini compresi, hanno perso la vita o sono state pesantemente colpite dal terremoto. La moda è qualcosa di universale ed allo stesso tempo personale che tocca tutti. Sono stata quindi particolarmente lieta di vedere che Lotus Cars ha deciso di partecipare al mio evento di beneficienza “Fashion for Relief” e sono convinta che il suo generoso contributo ci permetterà di raccogliere maggiori fondi e quindi di salvare un maggior numero di vite». </div><div> </div><div>«Siamo davvero orgogliosi di sostenere questa iniziativa benefica di Naomi Campbell e contribuire così ad aiutare donne e bambini vittime del terribile terremoto di Haiti» ha dichiarato Dany Bahar, amministratore delegato di Group Lotus Plc. «Tutto il personale Lotus sostiene questa lodevole iniziativa benefica lavorando per raccogliere fondi anche al di fuori del normale orario di lavoro». </div><div> </div><div>Secondo la Croce Rossa, il terremoto di Haiti ha colpito circa 3 milioni di persone e fatto più di 200.000 vittime. La particolare geografica del posto e le tecniche di costruzione degli edifici ha aggravato gli effetti distruttivi provocati dalla magnitudine del terremoto. </div><div> </div><div>**a cura della redazione**</div><div> </div><div>[**www.lotuscars.com**](https://www.lotuscars.com)</div><div> </div>