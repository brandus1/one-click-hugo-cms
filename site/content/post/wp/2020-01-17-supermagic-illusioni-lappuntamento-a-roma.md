---
id: 12339
title: Supermagic Illusioni &#8211; L&#8217;appuntamento a Roma
author: Redazione
type: "post"
guid: http://progressonline.it/?p=12339
url: "/?p=12339"
colormag_page_layout:
- default_layout
hefo_before:
- '0'
hefo_after:
- '0'
categories: "['CULTURA E SPETTACOLO']"
tags: "['eventi roma']"
---

Torna l’imperdibile appuntamento con Supermagic, **lo spettacolo di varietà magico più grande d’Europa**, giunto alla 17ª edizione.

**Dal 30 gennaio al 9 febbraio** al **Teatro Olimpico** di Roma, **i migliori illusionisti e prestigiatori provenienti da tutto il mondo** si esibiranno in un nuovo imperdibile spettacolo: **“Supermagic Illusioni”**.

![](https://progressonline.it/wp-content/uploads/2020/01/Supermagic2020-FotoWeb-Magus_Utopia_3-300x200.jpg)Un’esperienza di pura magia dove le illusioni si trasformano in realtà: incredibili apparizioni, trasformazioni ed effetti magici mai visti prima in Italia. Un’occasione unica per sognare e divertirsi con la grande magia dal vivo.

I migliori illusionisti, prestigiatori, mentalisti, grandi talenti e campioni internazionali, insieme sullo stesso palco per la prima volta in Italia, incorniciati da una scenografia mozzafiato e da una coinvolgente atmosfera d’incanto e di mistero.

8 stelle internazionali della magia, un nuovissimo cast di oltre 20 artisti, 2 ore di intrattenimento per sorprendere, divertire e far sognare ad occhi aperti gli adulti, ma anche i bambini.

Nel corso delle 16 precedenti edizioni, ha ospitato 92 artisti applauditi da oltre 200.000 spettatori. Supermagic è lo spettacolo magico con più infruttuosi tentativi di imitazione.

“Ogni anno una nuova sfida: portare a Roma i migliori artisti del mondo del momento, i più grandi nomi della magia internazionale per continuare a veder brillare gli occhi del nostro pubblico”. Parla così Remo Pannain, ideatore di Supermagic.

**L’Oscar della Magia** Supermagic si è aggiudicato il riconoscimento come **“Migliore spettacolo di magia”** assegnato dalla “Fédération Internationale des Sociétés Magiques”, essendo l’unico spettacolo di magia dal vivo in Italia che offre ogni anno l’eccellenza dei prestigiatori e illusionisti premiati al campionato mondiale delle arti magiche o che hanno ottenuto importanti riconoscimenti internazionali.