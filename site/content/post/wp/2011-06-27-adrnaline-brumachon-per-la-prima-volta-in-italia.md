---
id: 3140
title: Adr naline, Brumachon per la prima volta in Italia
author: Redazione
type: "post"
guid: http://progressonline.it/2011/06/27/adrnaline-brumachon-per-la-prima-volta-in-italia/
url: "/?p=3140"
post_views_count:
- '1'
- '1'
categories: "['CULTURA E SPETTACOLO']"
---

**Per la prima volta a Roma arriva la danza del grande coreografo francese Claude Brumachon**. Una novità assoluta nata dall’incontro della creatività del Centro Coreografico Nazionale di Nantes Claude Brumachon e Benjamin Lamarche e il talento della compagnia Imperfect Dancer Company e di RED International Performing Art diretta da Bruno Valentino Perillo. Lo spettacolo si chiama Adrénaline e per la prima mondiale, che si terrà nelle serate del 1, 2 e 3 luglio prossimi, è stato scelto il palco del Teatro Vascello di Roma.

**Adrénaline è “vivacità, sorpresa e inconscio”** – per dirla con le parole del suo ideatore Claude Brumachon – una “stimolazione psichica e fisica dei sensi”, ma anche “il riflesso, l’acume e il pericolo” che si manifestano nel momento del terrore, “inibendo la timidezza e aumentando l’energia e la capacità di reazione”.

**Sul palco balleranno dieci danzatori e danzatrici,** scelti tra quelli del CCN di Nantes e della compagnia italiana Imperfect Dancers Company, diretta dal coreografo Walter Matteini, e viaggeranno in un percorso immaginario accompagnati da musiche che spaziano dalle sonorità tradizionali di Beethoven e Bach a quelle più innovative ed elettroniche di Zonk, passando per gli echi celtici e i Carmina Burana tratti dal Salò di Pasolini.

**“La creazione di questo spettacolo** – spiega Brumachon – é ispirata da un’Italia mobile, agitata, ricca del suo Rinascimento e di un XX secolo esplosivo, alimentato da pensatori ribelli, da pittori solforosi, da un cinema immortale, di una dualità spesso evocata politica, sociale, umana, geografica. Immersi nell’universo di un Pasolini, di un Boccaccio, per percorrere con il corpo e tramite esso la potenza della danza".

**Dopo una formazione alle Belle Arti di Rouen**, Claude Brumachon scopre la danza e trova il suo primo ingaggio al Balletto della Città di Rouen nel 1978. Nel 1980, inizia la sua ricerca coreografica con Benjamin Lamarche. La Compagnia Claude Brumachon è fondata ufficialemente nel 1984. Con Texane e Le Piédestal des Vierges (1988) impone il suo stile e una gestualità ben riconoscibile con sequenze che si sussuegono rapidamente con movimenti mozzate, pungenti, che tagliano corpi e spazio. Rapidamente la reputazione del coreografo si diffonde e concretizza. La sua danza é di una stupefacente virtuosità, potenza, spingendo all’estremo la prodezza tecnica di ogni danzatore per meglio esprimere un’emozione uno stato d’animo.

**Ricercatori di movimenti poetici ed energici, Claude Brumachon e Benjamin Lamarche** dirigono il Centro Coreografico di Nantes (CCNN) dalla sua creazione nel 1992. Con un repertorio composto da più di 80 coreografie, la compagnia si divide tra creazioni, tournées e molteplici progetti di sensibilizzazione, formazione alla danza contemporanea. Il CCN di e Nantes é sovvenzionato dal Ministero della Cultura e della Comunicazione – DRAC dei Paesi della Loire, la Città di Nantes, il Consiglio Regionale dei Paesi della Loire e il Consiglio Generale della Loire-Atlantique. Riceve l’aiuto dell’Istituto Francese per alcune delle sue tournées all’estero.