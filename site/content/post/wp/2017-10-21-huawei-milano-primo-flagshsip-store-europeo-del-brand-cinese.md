---
id: 6842
title: 'Huawei: a Milano il primo flagshsip store europeo del brand cinese'
author: Redazione
type: "post"
guid: http://progressonline.it/?p=6842
url: "/?p=6842"
colormag_page_layout:
- default_layout
categories: "['ATTUALITÀ']"
tags: "['Huawei', 'Huawei Milano', 'Huawei store', 'Huawei store Milano']"
---

***![](https://progressonline.it/wp-content/uploads/2017/10/huawei-300x225.jpg)L’azienda telefonica cinese lo inaugurerà a novembre in una location d’eccezione. In zona Portello, Huawei sarà presente con il suo primo ed unico flagship store europeo. Affiancherà molti altri brand di fama mondiale e promette al pubblico: “Venderemo esperienze*”.**

**È quasi tutto pronto a Milano per l’apertura del primo flahship store di Huawei**, prevista per il prossimo 30 novembre. Una struttura unica non solo in Italia ma anche in tutta Europa, a dimostrazione come il marchio cinese di telefonia abbia voluto investire nel nostro Paese. Un evento eccezionale in una location altrettanto importante: lo store infatti occuperà quasi 200 metri quadrati all’interno del nuovo CityLife Business &amp; Shopping District di Milano, inaugurato lo scorso maggio.

Un chiaro segnale di come il brand telefonico cinese sia cresciuto negli ultimi anni, tanto da arrivare a insediare il monopolio telefonico di Samsung ed Apple. **Huawei infatti ad oggi risulta il terzo produttore di smartphone al mondo** ma la sua crescita nell’ultimo periodo è stata costante grazie soprattutto alla qualità dei suoi prodotti. In particolar modo gli ultimi “nati” dell’azienda cinese, P10 e P10 Plus, hanno riscosso particolare apprezzamento tra il pubblico così come d’altronde le versioni “Lite” dei top di gamma. Qualità ad un prezzo più contenuto rispetto alla concorrenza, questo ha fatto di Huawei (prima fornitore degli altri due colossi telefonici) la terza forza nel settore a livello mondiale.![](https://progressonline.it/wp-content/uploads/2017/10/Citylife-Piazza-Tre-Torri-2-300x247.jpg)

Nel nuovo flagship store ai visitatori, ospiti prima di essere solamente clienti, verrà regalata una vera e propria “esperienza”. “*Il primo negozio Huawei al mondo dove verrà esplorato e portato in vita un modello esperienziale di store”:* questa è la promessa fatta da **Huawei** a tutti coloro che si troveranno non in un semplice punto vendita, ma in un vero e proprio *experience hub.* Lo store infatti offrirà la possibilità non solo di comprare i modelli di smartphone del brand, ma anche di approfittare della tecnologia messa a disposizione dal colosso cinese per vivere anche delle esperienze interattive e coinvolgenti.

“*Non esiste nulla di simile in nessun altro Paese, questo è un progetto italiano totalmente sviluppato in Italia e ne siamo davvero orgogliosi” afferma* Giorgio Furcas, Deputy General Manager Consumer Business Group. Importante anche la parte italiana all’interno del progetto: l’ideatrice infatti è Isabella Lazzini, Retail Director di Huawei Italia con un passato nella “concorrente” Apple.