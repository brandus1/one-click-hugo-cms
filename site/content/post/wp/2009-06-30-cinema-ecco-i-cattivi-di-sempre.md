---
id: 2502
title: 'Cinema: ecco i cattivi di sempre'
author: Redazione
type: "post"
guid: http://progressonline.it/2009/06/30/cinema-ecco-i-cattivi-di-sempre/
url: "/?p=2502"
post_views_count:
- '13'
- '13'
categories: "['CULTURA E SPETTACOLO']"
---

<font face="Tahoma, sans-serif"><font size="2">Da sempre il cinema ha creato eroi. Da Superman a Batman, passando per gli X men, William Wallace, 007 e tanti altri. Ma questi personaggi non sarebbero stati così amati dal pubblico senza un antagonista all’altezza contro il quale battersi per la salvezza del mondo. Ed ecco che entrano in gioco i cattivi, coloro che non temono leggi e giustizia e sono disposti a tutto pur di vincere la propria battaglia. </font></font>

<font face="Tahoma, sans-serif"><font size="2">Il successo di un film, dipende anche e soprattutto da un buon cattivo e così il Times ha stilato una classifica dei cinquanta migliori cattivi della storia del cinema. Un vero e proprio meglio del peggio. Il primato spetta a Darth Vader di Star Wars, che molti hanno definito l’incarnazione del diavolo. Piazza d’onore ad un altro personaggio che ha turbato i sonni di molti, in primis di Jodie Foster, ovvero il cannibale Hannibal Lecter de Il silenzio degli innocenti, Hannibal e Red Dragon, dal volto di Anthony Hopkins. Al terzo posto Henry F. Potter, la quintessenza dell’avidità e della miseria nella pellicola di Capra, La vita è meravigliosa. </font></font>

<font face="Tahoma, sans-serif"><font size="2">Subito sotto il podio troviamo il crudele accoltellatore di Psycho Norman Bates, il personaggio che ha dato il via al thriller psicologico. La prima donna è al quinto posto, ma non parliamo di una donna qualsiasi, bensì della morbosa Alex Forrest di Attrazione fatale. Deve accontentarsi solo del trentasettesimo posto Catherine Tramell, la femme fatale interpretata da Sharon Stone in Basic Instinct, diventata col tempo l’emblema della sociopatica sessualmente aggressiva. </font></font>

<font face="Tahoma, sans-serif"><font size="2">Scorrendo la classifica emerge un vero e proprio campionario dell’orrore con la presenza dei vari Jocker, antagonista di Batman, Hans Gruber, avversario di Bruce Willis in Die Hard, il Terminator di Arnold Swarzeneggher, Lex Luthor, nemico giurato di Superman, Ernst Stavro Blofeld, capo della Spectre nella battaglia contro James Bond. Al diciassettesimo posto un cattivo particolare, lo squalo del celebre film di Spielberg. La lista è davvero lunghissima e ripercorre la storia del cinema: da John Doe di Se7en, a Mr Blond di Le iene, il perfido pugile di Rocky IV, Ivan Drago, passando per la star di </font></font><font face="Tahoma, sans-serif"><font size="2"><span style="font-style: normal">Nightmare</span></font></font><font face="Tahoma, sans-serif"><font size="2"> Freddy Krueger, fino allo spietato killer Anton Chigurh di Non è un paese per vecchi. </font></font>

<font face="Tahoma, sans-serif"><font size="2">Piccola curiosità, la classifica si chiude, al cinquantesimo posto, con un cattivo veramente fuori da qualsiasi schema, l’esilarante dottor Male, avversario di Mike Mayers in Austin Powers. </font></font>

<font face="Tahoma, sans-serif"><font size="2">**W.A.**</font></font>