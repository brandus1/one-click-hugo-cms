---
id: 10917
title: "L\u2019Associazione Italiana Ambasciatori del Gusto a Identit\xE0 Golose Milano\
  \ 2019"
author: Redazione
type: "post"
guid: http://progressonline.it/?p=10917
url: "/?p=10917"
colormag_page_layout:
- default_layout
categories: "['ATTUALITÀ']"
tags: "['2019', 'Ambasciatori del gusto', 'identità golose', 'milano', 'programma']"
---

Da sabato 23 a lunedì 25 marzo torna a Milano ***Identità Golose***, quindicesima edizione del **congresso internazionale di cucina d’autore**, dove l’**Associazione Italiana Ambasciatori del Gusto** sarà presente per il terzo anno con un proprio stand, animato dall’intraprendenza di sette [Ambasciatori del Gusto](https://www.ambasciatoridelgusto.it), che si alterneranno per dare a tutti un assaggio della loro cucina di qualità.

![](https://progressonline.it/wp-content/uploads/2019/03/download-1.jpg)

Il fil rouge di quest’edizione, scelto come sempre da **Paolo Marchi**, ideatore di Identità Golose e Vicepresidente degli Ambasciatori del Gusto è ***Costruire nuove memorie***, ovvero quanto fanno cuochi, pasticcieri, pizzaioli, artigiani e gelatieri, che pensano e realizzano nuovi piatti, con la speranza che diventino *Nuove Memorie collettive*.

“*La nostra Associazione è nata per valorizzare il patrimonio culturale agroalimentare ed enogastronomico italiano nel mondo, per questo non potevamo mancare a Identità Golose, una delle manifestazioni più importanti per la cucina di qualità a livello internazionale.* – dichiara **Cristina Bowerman**, Presidente dell’Associazione Italiana Ambasciatori del Gusto – *Partecipare attivamente a un evento di rilievo come questo è una preziosa occasione di condivisione e scambio, non solo tra gli associati, ma anche con gli altri protagonisti del settore enogastronomico, come le numerose aziende, enti e istituzioni del settore che saranno presenti. Fare rete è uno dei princìpi alla base del **metodo ADG**: partiamo dalla condivisione delle capacità, delle esperienze professionali e della passione di ognuno di noi, con le tante realtà con cui ci relazioniamo per migliorare l’intero sistema della ristorazione italiana di qualità*.”

Domenica e lunedì saranno due giornate speciali per il progetto **Fare Formazione**, l’iniziativa realizzata in collaborazione con il **Centro di Formazione Professionale Alberghiero di Amatrice**, dedicata agli studenti del quarto anno: un gruppo di studenti del Centro avrà infatti l’occasione di osservare da vicino le lezioni di grandi chef e pasticceri a Identità Golose.

<figure aria-describedby="caption-attachment-10918" class="wp-caption alignright" id="attachment_10918" style="width: 441px">![](https://progressonline.it/wp-content/uploads/2019/03/Bosco-e-ragazzi-Amatrice-1024x683.jpg)<figcaption class="wp-caption-text" id="caption-attachment-10918">L’ Ambasciatore del Gusto Renato Bosco a Identità Golose 2018, con gli studenti dell’Alberghiero di Amatrice</figcaption></figure>

**Mariella Caputo**, consigliere dell’Associazione Ambasciatori del Gusto e docente d’eccezione durante la prima edizione del progetto Fare Formazione, sarà tra i relatori dell’incontro *Futuro e Formazione*, che si terrà domenica 24, alle 11.30 presso la Sala Gialla 1 del MiCo, il Centro Congressi di via Gattamelata.

Sono oltre trenta gli Ambasciatori del Gusto che offriranno la propria competenza ed esperienza al congresso e a molte delle aziende partner presenti al congresso: **Riccardo Camanini**, **Massimo Bottura**, **Niko Romito**, **Andrea Ribaldone**, **Catia** e **Mauro Uliassi**, **Cristina Bowerman**, **Solaika Marrocco**, **Corrado Assenza**, **Gianluca Fusto**, **Eugenio Boer**, **Gennaro Battiloro**, **Franco Pepe**, **Valeria Piccini**, **Moreno Cedroni**, **Paolo Brunelli**, **Antonia Klugmann**, **Roy Caceres**, **Martina Caruso**, **Marta Scalabrini**, **Carlo Cracco**, **Davide Oldani**, **Andrea Berton**, **Paulo Airaudo**, **Paolo Griffa**, **Enrico Bartolini**, **Riccardo Gaspari**, **Giancarlo Perbellini**, **Mariella Organi**, **Mariella Caputo**, **Andrea Aprea**, **Renato Bosco**, **Aurora Mazzucchelli**, **Oliver Glowing** e **Caterina Ceraudo**.

In questa occasione l’Associazione si presenterà al pubblico affiancata da alcune delle aziende che hanno aderito al **Club dei Partner**. **Grana Padano** ha messo a disposizione il formaggio stagionato 36 mesi che verrà lavorato dalle mani sapienti dello chef **Andrea Alfieri** per preparare uno spaghettino Cappelli **Felicetti** freddo con crema di datterino confit, basilico, olive taggiasche e Grana Padano in due consistenze, crunchy e cremoso. Il neo Ambasciatore del Gusto **Corrado Scaglione** sfornerà invece una colomba salata accompagnata da spuma di Grana Padano e salumi. **CHS Group** per il secondo anno fornirà tutte le stoviglie che accompagneranno tutti gli assaggi preparati con cura dagli Ambasciatori del Gusto. **Moretti Forni** sarà presente con un proprio stand, dove si svolgeranno appuntamenti a 4 mani tra chef stellati e pizza-chef, tra questi anche gli Ambasciatori del Gusto: **Andrea Aprea**, **Franco Aliberti, Renato Bosco**, **Davide Oldani**, **Moreno Cedroni e Aurora Mazzucchelli**. **Berlucchi** con le sue pregiate bollicine avrà un’elegante lounge, dove il nostro Ambasciatore del Gusto **Gennaro Battiloro** lunedì 25 proporrà a tutti gli ospiti una fragrante creazione: una pizza con impasto lievitato 72 ore, condita con crema di cipolle rosse agrodolce, mousse di ceci della Garfagnana, alga wakame soffiata, scarola riccia a crudo e olio evo, abbinata ad un grintoso ed elegante ’61 Nature Millesimato del 2011. **Consorzio di Tutela del Conegliano Valdobbiadene Prosecco Docg** fornirà il brindisi ideale per accompagnare le degustazioni in programma allo stand; **Società Agricola Trevi il Frantoio** offrirà il suo pregiato **Olio Flaminio** DOP Umbria Colli Assisi Spoleto; **Vini Allegrini** metterà a disposizione alcune delle sue migliori bottiglie: Vermentino Bolgheri Doc, Soave e Valpolicella Classico Doc.

I vini **Santa Margherita** accompagneranno le degustazione dei nostri Ambasciatori del Gusto con calici di Roseri e Ca’ Maiol; **Pastificio Felicetti** sarà protagonista del piatto preparato dallo chef a Alfieri con il suo speciale spaghettino Cappelli. Diamo inoltre il benvenuto nel Club dei Partner a **Molino Rachello** e si ringrazia per il supporto anche le aziende partner **Berto’s**, **Pastificio dei Campi**, **Intrecci** e **Molino Quaglia**.

**Calendario degustazioni presso lo stand degli Ambasciatori del Gusto:**

**Sabato 23 marzo**

– ore 10.30 **Gioacchino Sensale**, *Hotel Dolcestate –* Campofelice di Roccella (PA)

– ore 12.30 **Corrado Scaglione**, *Enosteria Lipen –* Triuggio (MB)

**Domenica 24 marzo**

**–** ore 13.00 **Andrea Alfieri**, *Il Chiostro di Andrea –* Milano

**–** ore 15.00 **Pasquale Caliri**, *Marina del Nettuno Yachting Club Messina –* Messina

**Lunedì 25 marzo**

**–** ore 10.30 **Lillo Freni**, *Pasticceria Freni –* Contesse (ME)

**–** ore 13.00 **Giuseppe Romano**, *Me Restaurant* *–* Pizzo (VV)

**–** ore 15.00 **Sandra Ciciriello**, *142 Restaurant One 4 Two* *–* Milano (prossima apertura)