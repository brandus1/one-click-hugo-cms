---
id: 2972
title: Francobolli in fiera a Milano
author: Redazione
type: "post"
guid: http://progressonline.it/2009/04/01/francobolli-in-fiera-a-milano/
url: "/?p=2972"
post_views_count:
- '11'
- '11'
categories: "['CULTURA E SPETTACOLO']"
---

<font face="Tahoma, sans-serif"><font size="2">E’ tutto pronto per "Milanofil", il convegno filatelico organizzato dalle Poste Italiane presso i padiglioni della Fiera di Milano. Ideale luogo d’incontro per collezionisti, estimatori ed appassionati di francobolli. Dal 27 al 29 marzo un’occasione unica per visionare una rassegna di francobolli molto vasta: bellissime collezioni, rare e preziose, e prodotti filatelici di ogni genere.</font></font>

<font face="Tahoma, sans-serif"><font size="2">Milanofil non sarà solo una semplice esposizione. Tanti saranno infatti i concorsi indetti dagli organizzatori a cui chiunque potrà partecipare iscrivendosi direttamente in fiera. Di tutto rispetto i premi messi in palio, veri e propri pezzi da collezione da conquistare sul campo presentando le proprie collezioni migliori. Una giuria di esperti sceglierà il fortunato vincitore del concorso proposto.</font></font>

<font face="Tahoma, sans-serif"><font size="2">Nell’edizione di quest’anno l’attenzione è concentrata sul Festival Internazionale della Filatelia "Italia 2009", organizzato da Poste italiane con la Federazione fra le Società Filateliche Italiane, l’Associazione Filatelisti Italiani Professionisti e l’Unione Stampa Filatelia Italiana. Nel corso della manifestazione una Giuria selezionerà le collezioni migliori tra quelle presenti, che avranno l’onore di essere esposte all’interno di "Italia 2009", in programma dal 21 al 25 ottobre 2009 a Roma presso il Palazzo dei Congressi.</font></font>

<font face="Tahoma, sans-serif"><font size="2">Nella postazione riservata a Poste Italiane, troveranno spazio molte le nuove emissioni. Tra queste due francobolli celebrativi del Festival Internazionale della Filatelia Italia 2009, rispettivamente di 0,60 euro e 1,00 euro, il francobollo, del valore di 2,80 euro, della serie Il patrimonio artistico e culturale dedicato all’Arte rupestre della Valle Camonica, patrimonio Unesco dal 1979, la cartolina postale celebrativa della Manifestazione filatelica nazionale del valore di 0,60 euro.</font></font>

<font face="Tahoma, sans-serif"><font size="2">Durante Milanofil 2009, infine, saranno messi in commercio il folder dedicato all’Arte rupestre della Valle Camonica, le cartoline e le tessere dedicate alle emissioni di Italia 2009 e dell’Arte rupestre della Valle Camonica e la cartolina e la tessera dedicata a Milanofil 2009. Nell’ambito di Milanofil 2009 sarà organizzato il convegno commerciale, con la partecipazione dei maggiori operatori economici italiani ed esteri e delle Amministrazioni postali. </font></font>

<font face="Tahoma, sans-serif"><font size="2">**Daniele Battaglia**</font></font>

<font face="Tahoma, sans-serif"><font size="2">[**www.poste.it**](https://www,poste.it) </font></font>