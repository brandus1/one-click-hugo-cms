---
id: 3845
title: Arriva il primo cambio automatico a 9 marce
author: Redazione
type: "post"
guid: http://progressonline.it/2010/11/23/arriva-il-primo-cambio-automatico-a-9-marce/
url: "/?p=3845"
post_views_count:
- '12'
- '12'
categories: "['AUTO']"
tags: "['auto']"
---

Nello stabilimento statunitense di Greenville, Carolina del Sud, sono già al lavoro. E presto sarà pronto il **primo cambio automatico a 9 marce** al mondo per autovetture. Sarà la ZF, il gruppo specializzato nel settore delle trasmissioni, a sviluppare l’innovativo progetto di una nuova generazione di trasmissioni a basso consumo di carburante, create per autovetture dotate di motore trasversale.  
 **Già all’IAA 2009 di Francoforte**, ZF aveva presentato uno studio concettuale per una trasmissione anteriore trasversale, che ormai si trova in fase di sviluppo di serie. Pressocché l’80% di tutte le autovetture prodotte al mondo sono dotate di un motore montato trasversalmente rispetto al senso di marcia. Adesso, è pronto il progetto di questo nuovo sistema di trasmissione ad alto contenuto tecnologico che punta a diventare un riferimento in termini di consumo di carburante.

**Rispetto agli attuali cambi** automatici a 6 marce, il nuovo cambio automatico a 9 marce targato ZF contribuirà a migliorare significativamente le prestazioni, riducendo nel contempo i consumi di carburante. Tra gli altri componenti che influiscono positivamente sul consumo di carburante e le emissioni di CO2, figurano i moderni ammortizzatori torsionali integrati nel convertitore di coppia, che permettono la rapida esclusione della frizione del convertitore.

**Le auto dotate della nuova trasmissione** potranno sfruttare tempi di reazione e di innesto estremamente brevi, al di sotto della soglia di percezione umana, permettendo inoltre salti di una o più marce. Ciò conferisce al nuovo sistema di trasmissione automatica le stesse doti sportive che hanno reso famosi già i cambi automatici a 8 marce e che contribuiscono, senza contare il maggior comfort.