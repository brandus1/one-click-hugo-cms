---
id: 7142
title: "Egitto, Fiavet Nazionale lancia il progetto \u201CPiramide\u201D"
author: Redazione
type: "post"
guid: http://progressonline.it/?p=7142
url: "/?p=7142"
colormag_page_layout:
- default_layout
categories: "['VIAGGI']"
tags: "['Egitto', 'mete Egitto', 'turismo Egitto', 'vacanza Egitto', 'viaggi Egitto']"
---

![](https://progressonline.it/wp-content/uploads/2017/11/tutankamon-maschera-viso-e1491296181756-203x300.jpg)La volontà di **sostenere e supportare il rilancio della destinazione Egitto** da parte di Fiavet Nazionale – condivisa a inizio agosto al Cairo in occasione dell’incontro con il Ministro del Turismo Mohamed Yehia Rashed, promosso dall’Ente del Turismo Egiziano in Italia, – diventa realtà con il progetto di incentivazione “***Piramide***”.

Una selezione di 1000 Agenzie di Viaggi dell’Associazione riceverà entro Natale un kit con un totem vetrina che richiama una delle icone egiziane: una piramide girevole con tre immagini rappresentative che gli agenti, aggiungendo un pizzico di creatività, dovranno utilizzare per realizzare una vetrina dedicata a questo straordinario Paese.

All’iniziativa seguirà un contest fotografico che premierà con un educational le 10 Agenzie di Viaggi che avranno realizzato le vetrine che in assoluto avranno saputo r**accontare le meraviglie di un patrimonio storico, artistico e naturalistico di ineguagliabile bellezza, che racchiude l’esperienza di un viaggio in Egitto**.

“La destinazione Egitto manca non solo alle Agenzie ma agli stessi viaggiatori – ha dichiarato **Jacopo De Ria, Presidente Fiavet ![](https://progressonline.it/wp-content/uploads/2017/11/Egitto-1200x545_c-300x136.jpg)Nazionale** – e siamo estremamente orgogliosi di poter collaborare con l’Ente del Turismo Egiziano contribuendo a riportare l’attenzione su una destinazione molto amata dal mercato italiano.”

“Il desiderio di tornare in Egitto da parte dei nostri clienti è stata senza dubbio la leva che ci ha portato a voler rendere concreta la sua presenza in primis nelle agenzie, da dove parte il viaggio, attraverso un oggetto fortemente evocativo”, continua **Ivana Jelinic, Vice Presidente Fiavet Nazionale**. “A cui abbiamo voluto abbinare un’operazione di incentivazione che mira a rendere le nostre Agenzie protagoniste dalla proposta al vissuto di quel desiderio.”

“Iniziative creative come questa promossa da Fiavet Nazionale possono incentivare in modo concreto ed efficace la promozione e il rilancio dell’Egitto quale meta ideale per le vacanze degli appassionati di storia, mare e natura”, dichiara il **Direttore dell’Ente del Turismo Egiziano in Italia, Emad Fathy Abdalla**. “Ritengo che rendere l’Egitto protagonista delle vetrine delle Agenzie di Viaggi potrà contribuire a mostrare ai viaggiatori aspetti e bellezze del Paese che vale realmente la pena esplorare”.