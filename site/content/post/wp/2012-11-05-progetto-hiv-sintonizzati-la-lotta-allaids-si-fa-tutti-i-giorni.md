---
id: 4296
title: 'Progetto &quot;Hiv sintonizzati!&quot;: la lotta all&#039;aids si fa tutti
  i giorni'
author: Redazione
type: "post"
guid: http://progressonline.it/2012/11/05/progetto-hiv-sintonizzati-la-lotta-allaids-si-fa-tutti-i-giorni/
url: "/?p=4296"
post_views_count:
- '12'
- '13'
categories: "['ATTUALITÀ']"
---

**“Hiv? Sintonizzati!” non è solo un opuscolo o un intervento** di informazione, ma è un dialogo e un confronto per riflettere sulla diversità, il pregiudizio, sui comportamenti responsabili che poi diventano abitudini, per affrontare i dubbi degli studenti con esperti.

**“Hiv? Sintonizzati!” rappresenta un’opportunità concreta** per la costruzione un modello di intervento di prevenzione e di educazione alla salute rivolto ai giovani, che potrà essere proposto e condiviso su tutto il territorio cittadino, con un impatto significativo. In conferenza saranno disponibili i questionari tipo che verranno somministrati ai giovani durante la campagna di prevenzione per cercare di capire i loro orientamenti, abitudini e proposte di informazione.

**Associazioni coinvolte**

Circolo di cultura omosessuale “Mario Mieli” (capofila e coordinamento generale)

Associazione Archè; Anlaids Lazio; Arcigay Roma; La promessa; Lila Lazio; Magliana ’80; Sieropositivo.it

**Personale coinvolto**

medici, psicologi, operatori e volontari delle associazioni

**Rivolto agli studenti delle Scuole secondarie** di primo e di secondo grado di Roma, il progetto è ideato e realizzato dal Coordinamento Romano Hiv, costituito dai più importanti organismi che a Roma operano nel campo Hiv/Aids, promosso da Roma Capitale, Dipartimento Promozione dei Servizi Sociali e della Salute e approvato dalla Commissione Speciale Politiche Sanitarie di Roma Capitale. Per il Coordinamento Romano Hiv l’attività di prevenzione riveste un ruolo centrale, ed è fondamentale farla a scuola.

**CONFERENZA STAMPA**

martedì 6 novembre 2012 ore 11.00

Istituto L. B. Alberti

Viale Civiltà del Lavoro n. 4 – EUR

**Intervengono:**

Vice Sindaco On. Sveva Belviso

On. Fernando Aiuti, Presidente della Commissione Politiche Sanitarie di Roma Capitale

Prof.ssa Carolina Guardiani, Dirigente Scolastico Istituto Alberti

Prof. Andrea Pini, Docente referente del progetto

Massimo Farinella, Circolo “Mario Mieli” (Portavoce Coordinamento Romano Hiv)

Uli Mittermair, Marco Ventola, Arché (Coordinamento Romano Hiv)

**Saranno presenti alcuni studenti e docenti degli Istituti coinvolti nel Progetto.**