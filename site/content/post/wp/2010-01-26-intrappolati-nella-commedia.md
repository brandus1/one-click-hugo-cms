---
id: 3062
title: '&quot;Intrappolati nella commedia&quot;'
author: Redazione
type: "post"
guid: http://progressonline.it/2010/01/26/intrappolati-nella-commedia/
url: "/?p=3062"
post_views_count:
- '9'
- '9'
categories: "['CULTURA E SPETTACOLO']"
---

<div> </div><div>Ancora un passo avanti nella sperimentazione del linguaggio metateatrale; l’antica sfida che ha più volte caratterizzato lo stile di Lillo &amp; Greg diventa addirittura un’ossessione in questa nuova produzione teatrale dal titolo eloquente: Intrappolati nella commedia.</div><div>Così, mentre in altre commedie abbiamo assistito ad accenni o situazioni marginali in cui la coppia di attori abbatteva il muro che li divide dal pubblico, questa volta assistiamo alla sua disintegrazione. Una quarta parete che crolla sotto le loro battute e Lillo &amp; Greg scorrazzano increduli creando luoghi altri, situazioni spazio temporali parallele che divertono e spiazzano personaggi e pubblico.</div><div> </div><div>La pièce inizia infatti con Greg e Lillo che stanno facendo un sopralluogo nel teatro dove andranno in scena con il loro nuovo lavoro. Sul palco trovano la scenografia di Una moglie per Thomas, la commedia che la precedente compagnia ha terminato da più di una settimana. Improvvisamente, però, si accendono le luci ed i due amici scoprono che in sala c’è il pubblico. Di lì a breve si accorgono di essere due involontari protagonisti di Una moglie per Thomas. </div><div> </div><div>Da questo momento in poi si susseguono divertenti, ma al contempo angosciosi, tentativi di uscire fuori dal bizzarro paradosso. Tutto risulta vano però, perché le porte da cui entrano gli attori per loro restano chiuse, le quinte sono murate e anche l’uscita di sicurezza li fa piombare di nuovo sul palco in un claustrofobico carosello di gag. </div><div>L’unico varco a loro disposizione li proietta in un’altra dimensione parallela: in un quiz televisivo dove sono chiamati a rispondere al classico domandone finale con un sacco di soldi in palio.</div><div> </div><div>Riusciranno Greg e Lillo a scappare? O resteranno per sempre prigionieri della commedia?</div><div> </div><div>Un altro avvincente spettacolo a sei personaggi, una surreale e coinvolgente giostra dai ritmi serrati e dagli inimmaginabili risvolti comici.</div><div> </div><div> </div><div>  
</div><div>**Teatro Brancaccio**</div><div>Via Merulana, 244</div><div>dal 19 gennaio al 7 febbraio 2010</div><div> </div><div>[www.teatrobrancaccio.it](<https://www.teatrobrancaccio.it  >)</div><div> </div>