---
id: 3119
title: Ori antichi della Romania. Prima e dopo Traiano
author: Redazione
type: "post"
guid: http://progressonline.it/2011/01/10/ori-antichi-della-romania-prima-e-dopo-traiano/
url: "/?p=3119"
post_views_count:
- '5'
- '5'
categories: "['CULTURA E SPETTACOLO']"
---

Una mostra eccezionale porta per la prima volta in Italia un nucleo consistente degli antichi tesori romeni. L’antica Romania infatti già dal XVII secolo a.C. era caratterizzata da una produzione artistica di altissimo livello legata all’oro. Tra gli oggetti in mostra risaltano quelli prodotti dai Daci, popolazione celebre perché conquistata dai romani guidati dall’imperatore Traiano. La scelta degli oggetti da esporre è quindi prestigiosa e di forte valore simbolico.

Sarà possibile ammirare la preziosissima collana di Hinova del XII secolo a.C. proveniente dal più ricco tesoro protostorico della Romania ma dalla fattura incredibilmente moderna; i famosi bracciali spiraliformi di Sarmizegetusa; l’elmo di Poiana-Co?ofene?ti, splendido prodotto dell’arte traco-getica del IV secolo a.C.; il rhyton d’argento dorato, un contenitore per liquidi che veniva utilizzato principalmente durante le cerimonie religiose, la raffinata patera, piatto ampio usato nei riti religiosi, e la coppia di fibule (spille) del tesoro di Pietroasa del V secolo d.C.

Negli anni Settanta Roma ospitò due importanti mostre sul patrimonio culturale dell’antica Dacia, da allora la capitale non ha più promosso grandi eventi espositivi e culturali dedicati alla Romania, malgrado con la più recente immigrazione moltissimi romeni si siano stabilizzati in Italia. Un vuoto che questo evento intende colmare.  
La mostra è a cura Ernest Oberländer-Târnoveanu, Direttore del Museo Nazionale di Storia della Romania di Bucarest e di Lucrezia Ungaro, Responsabile del Museo dei Fori Imperiali nei Mercati di Traiano. Il catalogo è edito da Silvana Editoriale.

Dal mese di febbraio saranno organizzati cinque incontri di approfondimento sui principali aspetti delle opere in mostra in collaborazione con l’Accademia di Romania in Roma e con il sostegno finanziario dell’Istituto Culturale Romeno di Bucarest.  
Dal 10 gennaio laboratori e visite guidate – per le scuole e per il pubblico – consentiranno un ulteriore approccio ai meravigliosi tesori esposti, grazie a questa mostra, ai Mercati di Traiano.

**A cura della redazione**

**Dove Come Quando** Gli Ori della Romania  
Mercati di Traiano Museo dei Fori Imperiali  
Fino al 3 Aprile 2011  
Orario Martedì - Domenica ore 9.00-19.00   
Biglietto d’ingresso Intero € 11,00, Ridotto € 9,00   
Info: 060608 (tutti i giorni ore 9.00-21.00)   
 Web: <https://www.mercatiditraiano.it>