---
id: 2324
title: 'Pal Zileri: nuovo concept store a Londra'
author: Redazione
type: "post"
guid: http://progressonline.it/2012/03/28/pal-zileri-nuovo-concept-store-a-londra/
url: "/?p=2324"
post_views_count:
- '5'
- '5'
categories: "['CULTURA E SPETTACOLO']"
---

**Per il restyling del negozio londinese Pal Zileri ha scelto lo stile “total look”**, opera dell’architetto Roberto Tognon, che ha progettato lo spazio di 160 mq seguendo le linee guida che costituiscono le caratteristiche distintive del marchio vicentino: eleganza delle forme e qualità dei materiali. Una volta entrati, si è accolti da un’atmosfera calda e, allo stesso tempo, raffinata. Il pavimento in Brown stone, le pareti rivestite in microfibra color tortora e in legno canaletto che si alternano a parti in specchio bronzato, tutto concorre a rendere piacevole e unica l’esperienza di chi acquista da Pal Zileri. La scelta, come sempre ampia e ricca di novità, è pensata per soddisfare le esigenze di tutti i clienti, dallo sportswear della Concept Collection, alla linea Sartoriale dei capi formali di alta sartoria.

**Come per gli abiti, tutti gli elementi sono stati oggetto di estrema cura** e attenzione per il dettaglio: la struttura degli espositori, in lamiera verniciata a polveri di bronzo scuro e con illuminazione a led al suo interno, è stata studiata in modo da lasciare libere la superficie delle pareti, su cui interviene così solamente la luce diretta. Per ottenere un effetto di leggerezza e trasparenza è stato inoltre utilizzato il cristallo con fondo in microfibra come rivestimento delle teche espositive poste su un volume in lamiera, mentre per rendere accogliente e confortevoli i locali si è optato per un’illuminazione di design e comodi divani in pelle nera.