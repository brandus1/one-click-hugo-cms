---
id: 9009
title: Buon compleanno Alfa Romeo! 108 anni di un mito
author: Redazione
type: "post"
guid: http://progressonline.it/?p=9009
url: "/?p=9009"
colormag_page_layout:
- default_layout
categories: "['AUTO']"
tags: "['Alfa Romeo', 'Alfa Romeo 108 anni', 'Alfa Romeo formula 1', 'Alfa Romeo storia']"
---

![](https://progressonline.it/wp-content/uploads/2018/06/LOGO-ALFA-ROMEO-1-500x348-300x209-300x209.png)**24 giugno 1910**: l’inizio di un vero e proprio mito che avrebbe riscritto la storia del mondo automobilistico italiano e internazionale. L’Anonima Lombarda Fabbrica Automobili, **A.L**.**F.A.**, è stata fondata proprio in questo giorno e per l’occasione si festeggiano 108 anni di storia caratterizzata da modelli iconici, corse e competizioni. La prima vettura ad essere marchiata dal simbolo dell’ ALFA, la 24 HP, fu progettata quell’anno e la sua versione da gara ottenne immediatamente brillanti risultati in diverse competizioni.

Per celebrare i 108 anni l’azienda, negli anni al centro delle competizioni, ha prodotto 108 esemplari di Giulia Quadrifoglio NRING e dello Stelvio Quadrifoglio NRIG. Queste due auto straordinarie rappresentano l’eccellenza del marchio in termini di contenuto tecnico, prestazioni e stile. Oltre a ciò, vantano un’esperienza cliente esclusiva, un’attrezzatura completa e un “kit di benvenuto” dedicato, tutto pensato per i collezionisti e per i clienti più fedeli che guideranno questi concentrati di preziosità tecnologica.![](https://progressonline.it/wp-content/uploads/2018/06/2017-12-02T124447Z_1534514018_RC12F3D89730_RTRMADP_3_MOTOR-F1-SAUBER-kT9-U110112962942649cF-1024x576@LaStampa.it_-300x169.jpg)

Questa stagione ha segnato anche il ritorno dell’Alfa Romeo sui circuiti di **Formula 1**, e per festeggiare i 108 anni della fondazione all’interno del Museo Storico di Arese “La Macchina del Tempo” sarà esposto un modello di Alfa Romeo Sauber F1 Team C37, che rappresenta il legame tra il passato , presente e futuro del marchio. Questo luogo pieno di storia per un giorno si trasformerà in una tribuna, da cui i fan potranno godersi il Pirelli Grand Prix di Formula 1 in Francia grazie alla collaborazione con Sky Sports. L’atmosfera verrà ricreata dall’affascinante C37, ma anche dai completi originali che i piloti ufficiali del team Alfa Romeo Sauber F1, Charles Leclerc e Marcus Ericsson, indossano durante le gare del campionato F1 2018, autografate dagli stessi drivers.