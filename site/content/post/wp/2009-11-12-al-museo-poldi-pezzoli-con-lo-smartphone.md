---
id: 3035
title: Al Museo Poldi Pezzoli con lo smartphone
author: Redazione
type: "post"
guid: http://progressonline.it/2009/11/12/al-museo-poldi-pezzoli-con-lo-smartphone/
url: "/?p=3035"
post_views_count:
- '0'
- '0'
categories: "['CULTURA E SPETTACOLO']"
---

Quando la tecnologia incontra la cultura. Il Museo Poldi Pezzoli presenta il suo sito internet realizzato con il sostegno e la collaborazione della Fondazione IBM Italia, interamente rinnovato nella grafica e nei contenuti e predisposto anche nella versione per smartphone - [www.museopoldipezzoli.it](https://www.museopoldipezzoli.it)

Il nuovo sito è frutto della partnership che da molti anni lega il Museo alla Fondazione IBM Italia, da sempre impegnata nella valorizzazione del patrimonio culturale italiano attraverso un utilizzo innovativo delle nuove tecnologie, ed è stato realizzato grazie al supporto scientifico ed operativo fornito dal Master in Catalogazione Informatica del Patrimonio Culturale dell’Università Cattolica diretto dal Prof. Alessandro Rovetta.

Due sono le significative novità. Il sito disegnato con tecnologia open source integra il sistema informativo gestionale per la catalogazione delle opere e la cura delle collezioni. Il sistema gestionale, che ha comportato un’analisi approfondita e piuttosto complessa, è il vero cuore del sito: l’opera d’arte è catalogata nel corso di tutti i suoi cambiamenti di stato ossia provenienza, conservazione, movimentazione, la partecipazione a mostre, i restauri subiti con foto e documenti allegati. Utilizzando regolarmente questo strumento i curatori del Museo potranno gestire le collezioni e scegliere quali notizie pubblicare con l’obiettivo di condividere in tempo reale con studiosi e addetti ai lavori le informazioni sui singoli beni. E’ un progetto pilota nel nostro Paese, che una volta testato potrà essere utile per altre istituzioni museali.

La navigazione è già oggi molto ricca: sono presenti seicento schede riguardanti le opere, trecento dedicate ai dipinti e altrettante dedicate alle arti decorative, corredate da fotografie, didascalie, schede didattiche in italiano e in inglese, schede scientifiche, bibliografie e dati sugli autori; le schede sono destinate ad aumentare ulteriormente grazie al supporto scientifico dell’Università Cattolica.

L’altra grande novità è la realizzazione della versione per lo smartphone che consente all’utente di poterlo utilizzare come audioguida personale ‘scaricando’ gratuitamente i contenuti mp3 che il Museo e Acoustiguide mettono a disposizione dei visitatori.

**C.S.**

<u><font color="#0066cc">[www.museopoldipezzoli.it](https://www.museopoldipezzoli.it)</font></u>