---
id: 2406
title: Un valzer con Ari Folman
author: Redazione
type: "post"
guid: http://progressonline.it/2009/01/30/un-valzer-con-ari-folman/
url: "/?p=2406"
post_views_count:
- '17'
- '18'
categories: "['CULTURA E SPETTACOLO']"
---

<font face="Tahoma, sans-serif"><font size="2">Per Folman è stato come salire su una macchina del tempo è rivivere, attraverso i racconti dei suoi compagni e amici quel momento di svolta nel conflitto arabo-israeliano, quando appena diciannovenne è stato costretto a vivere l’orrore del genocidio di Sabra e Chatila. Un piccolo capolavoro che ha mostrato al mondo le contraddizioni e le assurdità del conflitto medio orientale, visto attraverso le debolezze di una generazione mandata a combattere una guerra da “scampagnata domenicale”. </font></font>

<font face="Tahoma, sans-serif"><font size="2">Il film che ha appena vinto il Golden Globe come miglior straniero, e si appresta a fare la parte del leone nella notte degli oscar; è stato per il regista una sorta di terapia per superare quei devastanti traumi dimenticati nel fondo della sua mente. Ed il suo è un racconto che viene dal cuore, onesto quanto liberatorio. </font></font>

<font face="Tahoma, sans-serif"><font size="2">**Come è nata l’idea di questo film?**</font></font>

<font face="Tahoma, sans-serif"><font size="2">Nel mio paese siamo costretti ad essere riservisti fino ai cinquanta anni. Ma se si riesce a dimostrare di soffrire di disordini da stress post traumatico, relativi al servizio militare, allora ci si può far esonerare entro i quaranta. Così ho iniziato una serie di sedute da uno psicoterapeuta per recuperare la parziale amnesia riscontrata dopo l’esperienza bellica, dato che avevo rimosso gran parte dei ricordi legati a quel periodo della mia vita. Non molta fiducia nella psicoanalisi, ma ho scoperto che incontrare amici ed ex reduci e filmare quegli incontri era molto più salutare. Il film è nato così: una “autoanalisi” attraverso la quale ho rimesso a fuoco cose importanti del mio passato, rielaborando quelle ferite psicologiche riportate in guerra. </font></font>

<font face="Tahoma, sans-serif"><font size="2">**Come è stato accolto il film in Israele?**</font></font>

<font face="Tahoma, sans-serif"><font size="2">Molto bene, anche a livello politico. Ed è strano perché sono sempre stato considerato un ribelle e adesso invece sono amato e rispettato. Il governo ha mandato il film nel mondo a sue spese. La ragione sono semplici: nel film si capisce che i responsabili di Sabra e Chatila sono i falangisti e non l’esercito israeliano, anche se il governo era al corrente di tutto; ma anche che è uno stato tollerante capace di farsi autocritica. </font></font>

<font face="Tahoma, sans-serif"><font size="2">**Cosa pensa dell’attuale situazione nella striscia di Gaza?**</font></font>

<font face="Tahoma, sans-serif"><font size="2">Nel film racconto un episodio accaduto negli anni ’80, ma purtroppo è sempre attuale. Nel mio paese, i politici non hanno nessuna intenzione di firmare la pace, e non c’è mai stato un tentativo serio da entrambe le parti per deporre definitivamente le armi. I pacifisti sono in numero inferiore dei violenti, che alla fine riescono sempre ad imporsi. Per “ammazzarsi” trovano le ragioni più disparate: religione, un pezzo di terra, l’ideologia, la razza. Non c’è più rispetto per la vita umana, vale solo la contabilità dei morti.</font></font>

<font face="Tahoma, sans-serif"><font size="2">**Il film si chiude con quindici secondi con le vere immagini del massacro…**</font></font>

<font face="Tahoma, sans-serif"><font size="2">Mi serviva una scena forte per far capire al mondo che in quei campi hanno perso la vita tremilacinquecento civili, tra cui vecchi, donne e bambini. Perché Valzer con Bashir non doveva essere solo un bel film d’animazione su un tema scottante, ma soprattutto un monito verso un inutile carneficina. E se solo due spettatori avranno la curiosità di informarsi meglio su quei fatti, avrò raggiunto il mio scopo.</font></font>

<font face="Tahoma, sans-serif"><font size="2">**Roberto Leggio**</font></font>

[**www.luckyred.it**](https://www.luckyred.it/)

<font size="2">(Nella foto il regista Ari Folman)</font>

<span class="Apple-style-span" style="font-size: small; ">  
</span>