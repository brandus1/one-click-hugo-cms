---
id: 2937
title: Al Salone Margherita, fino al 6 gennaio, ritorna la grande commedia, tutta
  da ridere, del Bagaglino.
author: Redazione
type: "post"
guid: http://progressonline.it/2014/12/23/al-salone-margherita-fino-al-6-gennaio-ritorna-la-grande-commedia-tutta-da-ridere-del-bagaglino/
url: "/?p=2937"
post_views_count:
- '16'
- '16'
categories: "['CULTURA E SPETTACOLO']"
---

La Grande Risata è quella che suscita il panorama politico italiano degli ultimi anni, con le sue velleità, le sue giravolte, le sue promesse continuamente disattese, i suoi salvatori della patria destinati quasi sempre, o sempre, a trasformarsi in macchiette.

<div>È una risata amara, ma pur sempre una risata.</div><div> </div><div>Parte da questa premessa, lo spettacolo che segna il ritorno al Salone Margherita di Pier Francesco Pingitore. Che ha chiamato a raccolta i suoi attori più cari al pubblico, da Martufello, a Mario Zamma, a Carlo Frisi, campioni storici del divertimento, e alla splendida, intramontabile Pamela Prati. E accanto a loro la frizzante novità di Manuela Zero, e un sorprendente Matteo Renzi, generato dall’elegante talento di Demo Mura.</div><div> </div><div>Il primo tempo della Grande Risata, è dunque una scorribanda nel presente, con l’evocazione sul palco del Salone di tanti illustri personaggi, dal presidente del Consiglio al sindaco di Roma, da Grillo a papa Francesco, da Angela Merkel alla ministra Elena Maria Boschi. E a molti altri…</div><div> </div><div> </div><div>Il secondo tempo è invece dedicato al “souvenir” di quella che è stata la grande stagione del Bagaglino, con i suoi interpreti, le sue dive, i suoi mille successi, le sue mille e mille risate, che hanno rallegrato le serate di milioni di italiani in televisione e sul palcoscenico.</div><div> </div><div> </div><div>Non poteva ovviamente mancare, in uno spettacolo firmato per la nuova vita del Salone Margherita da Pier Francesco Pingitore, un prestigioso corpo di ballo. </div><div>Quattro splendide ballerine: Jasmine, Raffaella, Daniela, Maria Rita. E il super ballerino Leonardo Bizzarri.</div><div>Accanto all’autore-regista, i collaboratori di sempre: Piero e Francesco Pintucci per le musiche, Maurizio Tognalini per le scene e i costumi, Evelyn Hanack per le coreografie.</div>