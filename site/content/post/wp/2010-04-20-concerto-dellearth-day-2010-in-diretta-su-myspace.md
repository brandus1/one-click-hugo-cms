---
id: 2658
title: Concerto dell ?Earth day 2010 in diretta su Myspace
author: Redazione
type: "post"
guid: http://progressonline.it/2010/04/20/concerto-dellearth-day-2010-in-diretta-su-myspace/
url: "/?p=2658"
post_views_count:
- '13'
- '13'
categories: "['CULTURA E SPETTACOLO']"
---

<div>Nat Geo Music offre la possibilità di festeggiare il quarantennale della Giornata della Terra anche a distanza con la diretta streaming del concerto su MySpace</div><div>MySpace ospita in esclusiva la diretta streaming del Nat Geo Music Live, il concerto organizzato da Nat Geo Music (canale 710 di Sky) per celebrare l’Earth Day 2010, la Giornata Mondiale della Terra. L’evento live si terrà al Circo Massimo di Roma il 22 aprile dalle ore 20.00 e sarà visibile in diretta da tutti gli utenti direttamente dalla community di Nat Geo Music su MySpace ([www.myspace.com/natgeomusic](https://www.myspace.com/natgeomusic)). Nei giorni precedenti al concerto, il profilo e il blog si popoleranno di dettagli e curiosità che sveleranno tutte le novità di questa edizione.</div><div>Sul palco si esibiranno Pino Daniele, il gruppo inglese dei Morcheeba, la cantante maliana Rokia Traoré e DDG feat. Josh e Cora Dunham, rispettivamente il bassista e la batterista di Prince. Il dj Claudio Coccoluto chiuderà il concerto con una *Night Geo Session*, in cui le sonorità selezionate e mixate dal deejay si fondono con le più suggestive immagini di National Geographic Channel.</div><div>La disponibilità di uno spazio dedicato al concerto live con la diretta video consentirà di sentirsi vicini a questi grandi artisti anche a distanza e, grazie alla messa a disposizione di aree di interazione, permetterà di scambiarsi idee e opinioni e di interagire con gli altri utenti connessi.</div><div>“La nostra presenza a fianco di questa eccezionale iniziativa, targata Nat Geo Music e arrivata con successo alla sua terza edizione, si inserisce all’interno di una strategia più ampia che stiamo perseguendo, ovvero offrire contenuti di alta qualità ed esclusivi agli utenti” spiega Francesco Barbarani, Head of FOX Networks Italia. “Ci rende inoltre molto orgogliosi potere essere così vicini all’evento *Nat GeoMusic Live: concerto per l’Earth Day* sia per l’impegno in ambito eco-sostenibilità che da sempre ci contraddistingue sia per l’importanza che continua ad avere la nostra piattaforma per tutti gli appassionati di musica”.</div><div>Questa collaborazione tra Nat Geo Music e MySpace è un’importante dimostrazione della forza dell’ecosistema creato dal gruppo Fox sui vari media e del valore dell’integrazione tra le due realtà che, facendo leva sulle rispettive potenzialità, possono offrire un’esperienza a 360° completamente integrata.</div><div> </div><div> </div><div>Nat Geo Music (canale 710 di Sky) è il canale musicale di National Geographic. Per 24 ore al giorno, Nat Geo Music celebra l’incontro tra musica e cultura. E’ proprio attraverso la musica, linguaggio universale per eccellenza, che il pubblico entra in contatto con le differenti realtà socio-culturali del mondo. Un viaggio fatto di videoclip, concerti, interviste ad artisti che sottolineano l’importanza della musica per comprendere ed apprezzare veramente il mondo in cui viviamo</div><div> </div><div> </div><div>[www.myspace.com/natgeomusic](https://www.myspace.com/natgeomusic)</div>