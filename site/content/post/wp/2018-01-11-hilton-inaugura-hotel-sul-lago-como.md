---
id: 7697
title: Hilton inaugura il nuovo hotel sul Lago di Como
author: Redazione
type: "post"
guid: http://progressonline.it/?p=7697
url: "/?p=7697"
colormag_page_layout:
- default_layout
categories: "['VIAGGI']"
tags: "['Hilton', 'Hilton Italia', 'Hilton lago di Como', 'Hotel Hilton Como', 'Hotel Hilton Italia']"
---

![](https://progressonline.it/wp-content/uploads/2018/01/HILTON_LAKE_COMO_ROOM-300x181.jpg)Compreso tra le dolci catene montuose e le acque cristalline di una delle destinazioni più ammirate al mondo, [**Hilton Lake Como**](https://www.hiltonhotels.it/italia/hilton-lake-como/) apre oggi le sue porte, quale prima proprietà Hilton (NYSE: HLT) nell’area. L’hotel si presenta come la più grande struttura alberghiera sul **lago di Como**, proponendo la caratteristica ospitalità di Hilton in una location glamour, inserendosi perfettamente con uno stile contemporaneo e sofisticato. Un rinnovato concetto di lusso che si rileva innanzitutto dalla privilegiata vista mozzafiato sul lago.

Situato in posizione ideale nel cuore della città, tra il centro di Como e il confine svizzero, l’hotel offre ai propri ospiti la possibilità di alloggiare a pochi passi dalle romantiche ville e dai lussureggianti giardini, in prossimità del lungolago e della neoclassica Villa Olmo. **E’ un distretto ad alta intensità emozionale, ammirato a livello globale** dove le ricchezze naturali competono con il ricco patrimonio artistico. Per chi desidera concedersi una vacanza attiva, l’hotel offre, inoltre, un **facile accesso anche ai numerosi campi da golf, campi da tennis e attività acquatiche** ed è possibile organizzare gite in barca e lezioni di vela. Per gli amanti dello stile glamour italiano, Milano si trova a soli 45 minuti e nelle vicinanze dell’hotel si trovano molti negozi.![](https://progressonline.it/wp-content/uploads/2018/01/HILTON_LAKE_COMO_PRESIDENTIAL_SUITE-300x156.jpg)

“L’apertura della prima proprietà Hilton sul lago di Como esprime l’impegno del marchio nell’espandere la propria presenza in destinazioni iconiche ed incredibili per i viaggiatori di tutto il mondo”, ha affermato Andreas Lackner, responsabile regionale del brand Hilton. “Questo nuovo hotel di charme, con la sua straordinaria terrazza e l’impressionante vista lago, va ad aggiungersi al nostro portfolio di hotel e resort in continua espansione. Siamo lieti di offrire agli ospiti un soggiorno indimenticabile, oltre al nostro rinomato servizio e la nostra tipica ospitalità”.