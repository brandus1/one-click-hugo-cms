---
id: 5916
title: "Yaron Gottfried alla guida dell\u2019Orchestra del Maggio Musicale Fiorentino"
author: Redazione
type: "post"
guid: http://progressonline.it/?p=5916
url: "/?p=5916"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
post_views_count:
- '18'
- '18'
categories: "['CULTURA E SPETTACOLO']"
tags: "['Firenze', 'musica', 'Orchestra del maggio musicale fiorentino', 'Palazzo Pitti', 'Yaron Gottfried']"
---

di Franco Bruni

Il 29 giugno 2017 si terrà a Firenze, nella splendida cornice del cortile di Palazzo Pitti, un concerto con musiche di Ludwig van Beethoven e Lowell Liebermann, che vede al suo debutto italiano il direttore Yaron Gottfried. Figlio d’arte – suo padre è stato un noto pianista jazz – Gottfried ha intrapreso, giovanissimo, lo studio del pianoforte; una passione, quella per la musica, che lo ha portato da subito ad approfondire gli studi musicali nel campo della composizione e della direzione d’orchestra. Dall’incontro fruttuoso con il grande Zubin Metha, da 50 anni direttore dell’orchestra filarmonica d’Israele è nata anche la collaborazione tra Gottfried e la massima istituzione musicale d’Israele; una collaborazione che lo porta, oggi, a dirigere l’Orchestra del Maggio Musicale Fiorentino con un programma giocato sul dialogo tra modernità e tradizione. Due le opere che lo vedono impegnato sul podio: la celeberrima quinta sinfonia di Beethoven che non ha bisogno di presentazioni e il concerto per ottavino e orchestra di Liebermann, un’opera molto suggestiva in cui il linguaggio tardo-romantico / primo-novecentesco si sposa a momenti più audaci che rendono ancor più affascinante l’ascolto. All’ottavino sarà Nicola Mazzanti, solista dell’Orchestra del Maggio Musicale, nonché interprete di numerose prime assolute.  
Un appuntamento musicale di indubbio interesse artistico che offre l’ascolto di due composizioni tanto distanti quanto musicalmente significative, all’insegna di un proficuo incontro tra repertorio classico e contemporaneo.

*Orchestra del Maggio Musicale Fiorentino*

Yaron Gottfried, direttore

29 giugno 2017 ore 21,15 –

Firenze, Cortile di Palazzo Pitti