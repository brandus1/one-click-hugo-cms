---
id: 4326
title: Dai Parioli a Londra, la  ?missione ? olimpica di Sebastian Coe
author: Redazione
type: "post"
guid: http://progressonline.it/2012/06/27/dai-parioli-a-londra-la-missione-olimpica-di-sebastian-coe/
url: "/?p=4326"
post_views_count:
- '5'
- '6'
categories: "['ATTUALITÀ']"
---

**Un’organizzazione durata otto anni quella che ha visto** impegnato Sebastian Coe in una corsa contro il tempo. Una corsa che rappresenta l’emblema della vita per colui che sui 1500 metri negli Ottanta ha infranto tutti i record aggiudicandosi due ori olimpici a Mosca e a Los Angeles. Deputato conservatore, divenuto Lord Sebastian Coe per «graziosa decisione» della regina, Pari del Regno e barone di Ranmore, è risucito ad aggiudicarsi la prestigiosa organizzazione di Londra 2012.

**«Organizzare i Giochi è come una gara di mezzofondo,** devi saper gestire lo sforzo» ribadisce Coe. È con orgoglio che il barone di Ranmore descrive il successo della sua impresa realizzata su un’area in cui le sterpaglie e la palude inquinata hanno ceduto il posto allo stadio, al centro acquatico, al villaggio per gli atleti, al velodromo. Quest’ultimo è la struttura preferita da Coe, con la sua pista in pino siberiano montata a mano da maestri carpentieri. Il governo inglese ha stanziato oltre dieci miliardi di euro per queste Olimpiadi, cui si sono aggiunti gli oltre due miliardi e mezzo investiti dai privati; on un apparato di sicurezza che vedrà impegnati quasi 30mila uomini, compresi 13 mila militari i Giochi avanzano a passi da gigante.

**«Siamo stati proporzionati alla circostanza,** servono infrastrutture, trasporti: in un’Olimpiade è come se si svolgessero 26 campionati del mondo in parallelo; se le gare si tenessero una dopo l’altra durerebbero 460 giorni, noi le concentriamo tutte in sedici. È ovvio che la preparazione deve assumere una grandezza adeguata. E per quanto riguarda la presenza dell’apparato di sicurezza, in coscienza, non si può scendere a compromessi su questo tema. Ma state tranquilli che la nostra polizia è la migliore al mondo e non presenterà alla gente che verrà a Londra quest’estate una città in stato d’assedio» ha assicurato il patron dell’organizzazione. Si tratterà di un’esperienza sostanzialmente diversa rispetto a quella del 1948 quando gli atleti furono costretti a portarsi da casa gli asciugamani ed a dormire in vecchie caserme, “temprati” dall’acqua gelata delle piscine.

**Si auspica un’atmosfera di festa, Sebastian Coe,** caratterizzata dall’entusiasmo degli atleti e impreziosita dallo spirito ludico, di tolleranza e multiculturalismo della capitale che guarda con ottimismo alla gigantesca manifestazione che prenderà il via il 27 luglio quando la fiaccola olimpica accenderà di sportività e passione l’orgoglioso sguardo di Londra.

di **Samantha De Martin**