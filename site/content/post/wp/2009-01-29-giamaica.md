---
id: 3338
title: Giamaica
author: Redazione
type: "post"
guid: http://progressonline.it/2009/01/29/giamaica/
url: "/?p=3338"
post_views_count:
- '11'
- '11'
categories: "['VIAGGI']"
tags: "['abbronzatura', 'benessere', 'natura', 'salute', 'vacanze']"
---

<font face="Tahoma, sans-serif"><font size="2">In inverno in Giamaica, lo scenario è diverso da quello a cui siamo abituati immaginare e la cosiddetta Christmas Breeze, una leggera brezza che spira da nord-est, ricorda ai giamaicani che è giunto il momento di prepararsi alle feste. I tradizionali danzatori mascherati Jonkunnu e le fiere tipiche (Gran’Market) costituiranno la cornice, assieme a costumi colorati, cappelli sgargianti, eventi diurni e notturni.</font></font>

<font face="Tahoma, sans-serif"><font size="2">Ma quel che rende davvero singolare il Natale in Giamaica è la varietà culinaria. La cucina giamaicana è saporita e speziata, frutto di fragranze africane, cinesi, indiane ed europee, un mosaico di sapori e culture che ricalca la stessa genealogia del suo popolo; da qui, infatti, il motto dell’isola “out of many one people” (da molte genti un unico popolo).</font></font>

<font face="Tahoma, sans-serif"><font size="2">Per le festività allora non mancheranno di certo il tradizionale tacchino natalizio e il celebre saltfish (baccalà) servito con ackee, il frutto nazionale dall’aspetto di una pera di colore arancione, velenoso se non bollito prima. Seguiranno arrosto di prosciutto, pollo, coda di bue o capretto al curry, proposti con yam dolce chiamato “yampi” e goongoo peas, varietà di piselli simile alle lenticchie, il tutto accompagnato dal sorrel wine, la tradizionale bevanda natalizia di colore rosso servita con zenzero, chiodi di garofano, pimento e rum bianco. Per chiudere la popolare torta di frutta giamaicana inzuppata di rum e porto.</font></font>

<font face="Tahoma, sans-serif"><font size="2">**Il cuore dei Carabi**</font></font>

<font face="Tahoma, sans-serif"><font size="2">Per conoscere la Giamaica occorre visitare i centri di maggiore interesse. Negril ad esempio, sulla costa settentrionale, è il luogo più dinamico e giovanile dell’intera isola. 11 km di spiaggia affacciata sulla barriera corallina, artigianato, locali notturni on the beach fanno della città un importante centro turistico. </font></font>

<font face="Tahoma, sans-serif"><font size="2">La mondanità però non è tutto: snorkelling ed escursioni a sud della città, sul Black River e sulle spettacolari cascate YS Falls, costituiranno sicuramente un ottimo diversivo.</font></font>

<font face="Tahoma, sans-serif"><font size="2">Per chi ama la musica, Montego Bay. Città dal retrogusto occidentale, è il fulcro della musica reggae e rinomata per i suoi festival. </font></font>

<font face="Tahoma, sans-serif"><font size="2">Al centro della costa settentrionale si trova invece Ocho Rios, la terza città dell’isola, intrappolata tra colline verdi e Turtle Beach, la spiaggia a forma di guscio di tartaruga. Proprio qui è possibile apprezzare tutto lo splendore della natura giamaicana, tra oasi e la lussureggiante foresta pluviale.</font></font>

<font face="Tahoma, sans-serif"><font size="2">Ai piedi delle Blue Mountains sorge poi Port Antonio, uno dei pochi angoli di tranquillità dell’isola.</font></font>

<font face="Tahoma, sans-serif"><font size="2">Ultima perchè la più interna ma prima, in quanto capitale, è Kingston. Situata sulla costa sud orientale dell’isola, in una baia naturale ai piedi delle Blue Mountains, è il cuore pulsante dell’isola e il suo centro culturale e commerciale. Metropoli frenetica e agitata, merita sicuramente una visita per il suo patrimonio artistico e per le sue molteplici attività culturali. La zona in periferia, a nord del vecchio centro, New Kingston, è ricca di alberghi e ristoranti economici mentre più difficile e limitata è la scelta in centro dove si possono trovare prevalentemente hotel lussuosi. A New Kingston si trova il luogo più visitato dai turisti: il Bob Marley Museum, allestito proprio presso la casa della star del reggae. La mostra raccoglie vari cimeli della vita dell’artista: da vedere la stanza del cantante con la chitarra a forma di stella a fianco del letto, i fori delle pallottole penetrate dal muro posteriore durante un attentato avvenuto nel 1976 e l’albero sotto il quale Marley fumava la ganja e suonava la chitarra.</font></font>

<font face="Tahoma, sans-serif"><font size="2">Il lungomare, nella parte centrale di Kingston, è un ottimo luogo per fare una bella passeggiata e per visitare il mercato dell’artigianato lungo le banchine. A pochi isolati si trova la National Gallery, che espone opere giamaicane dagli anni ’20 a oggi, tra cui una bella collezione delle sculture di Edna Manley.</font></font>

<font face="Tahoma, sans-serif"><font size="2">Nei dintorni di Kingston si trovano le rovine di Port Royal, l’antica capitale dell’isola, fondata dal corsaro Henry Morgan. Nel XVII secolo è stata il più grande covo di pirati e bucanieri delle Antille; l’antico villaggio è oggi in fondo al mare a causa del violento terremoto avvenuto nel 1692.</font></font>

<font face="Tahoma, sans-serif"><font size="2">Port Royal con i suoi chioschi e ristorantini, che servono fritto misto e zuppa di pesce, oggi è un grazioso villaggio di pescatori.</font></font>

<font face="Tahoma, sans-serif"><font size="2">A metà strada tra le città e il centro dell’isola, ci sono una serie di posti che è impossibile evitare di visitare. Primo fra tutti, Cockpit Country, un altopiano calcareo di 1.300 kmq con il suo scenario difforme, fatto di collinette coniche e profonde depressioni. C’è poi Alligator Pond, un luogo più che mai mistico, quasi distaccato dal resto dell’isola per via della sua collocazione. Tra le numerose spiagge è di rigore non perdere Treasure Beach, situata lungo la costa meridionale della Giamaica, in cui si alternano promontori rocciosi a piccole spiagge romantiche in cui la sabbia sposa nel colore il corallo.</font></font>

<font size="2">**Dario Campagna**</font>

**<font size="2">[www.visitjamaica.com](https://www.visitjamaica.com/) </font>**