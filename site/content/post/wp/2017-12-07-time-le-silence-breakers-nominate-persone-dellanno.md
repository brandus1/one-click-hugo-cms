---
id: 7435
title: 'Time: le &#8220;Silence Breakers&#8221; nominate persone dell&#8217;anno'
author: Redazione
type: "post"
guid: http://progressonline.it/?p=7435
url: "/?p=7435"
colormag_page_layout:
- default_layout
categories: "['ATTUALITÀ', 'SLIDE']"
tags: "['copertina time', 'movimento me too', "persona dell'anno", "persona dell'anno 2017", "persona dell'anno time", 'silence breakers', 'time']"
---

![](https://progressonline.it/wp-content/uploads/2017/12/TIMES_M-300x205.jpg)**Sono le “Silence breakers” le persone dell’anno elette dal Time**. La popolare rivista ha voluto riconoscere l’impegno ed il coraggio delle donne che sono riuscite a rompere il silenzio denunciando le molestie e le violenze subite. Nessun politico, nessun imprenditore, nessuna specifica personalità di spicco o di fama mondiale, il **Time** (che dal 1927 ogni dicembre nomina la persona dell’anno) **ha deciso di premiare tutte le donne che sono riuscite a denunciare fatti di molestie**, violenze fisiche o psicologiche, avvenute nel loro passato. Comprese ragazze e donne di ogni settore professionale, sia coloro che decidono di parlare nel silenzio mediatico che quelle maggiormente in visibilità grazie al loro lavoro. Donne come Taylor Swift e **Ashley Judd,** che sono state tra le prime a denunciare le molestie subite sul lavoro, compaiono sulla copertina della rivista assieme ad altre donne che “condividono” dei simili trascorsi.

Il movimento “***Me too***“, chiamato così in riferimento all’hashtag diffuso sui social media, ha iniziato a crescere dopo le denunce di un gruppo di donne del cinema nei confronti del produttore cinematografico Weinstein, e che ha coinvolto in rapida successione molte altre personalità sia dello spettacolo che della politica.