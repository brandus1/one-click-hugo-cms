---
id: 6457
title: "La nuova era della mobilit\xE0"
author: Redazione
type: "post"
guid: http://progressonline.it/?p=6457
url: "/?p=6457"
colormag_page_layout:
- default_layout
categories: "['AUTO']"
tags: "['ALD', 'auto', 'automotive', 'autonoleggio', 'noleggio a lungo termine']"
---

Lo scorso anno, più di un’auto ogni cinque immatricolate in Italia era ad uso noleggio, con il noleggio a lungo termine, in particolare, che ha incrementato il proprio giro d’affari di oltre mezzo milione di euro, toccando quota 6,5 miliardi.  
Del resto, negli ultimi tempi il noleggio a lungo termine in Italia, come in Europa, è riuscito ad allontanarsi dal luogo comune di un servizio riservato alle grandi aziende, grazie a un’offerta sempre più ampia e diversificata rispetto agli operatori tradizionali, alle case automobilistiche e alle imprese specializzate.  
Lo confermano i dati diffusi di recente dal Ministero delle Infrastrutture e dei Trasporti e l’analisi condotta da Aniasa (Associazione Nazionale Industria Autonoleggio e Servizi Automobilistici): nella sua totalità, il noleggio ha prodotto, nel 2016, un giro d’affari di 7,7 miliardi di euro, in espansione del 10% rispetto al 2015, con una flotta che tra macchine e veicoli commerciali leggeri ha sfiorato le 800mila unità, anche queste in crescita di 100mila pezzi sull’anno precedente.

Il trend interessa tutti i principali canali di vendita (dalle grandi realtà corporate alle piccole e medie imprese, dalla distribuzione diretta a quella indiretta) e ricopre un ruolo ormai strategico.  
Una crescita vivace, in cui ALD Automotive – divisione di Société Générale specializzata nei servizi di mobilità e noleggio a lungo termine– si posiziona come leader europeo del settore, e tra i primi tre player a livello mondiale del mercato del noleggio a lungo termine, fleet management e servizi di mobilità.  
Presente in 41 Paesi con più di 5.000 dipendenti, oltre 100 mila clienti e una flotta gestita globalmente di oltre 1,3 milioni di veicoli, ALD Automotive in Italia gestisce la mobilità di oltre 41000 clienti, tra aziende corporate, Pmi, professionisti, partite Iva e privati, con un parco circolante di circa 150 mila veicoli, tra auto, mezzi commerciali e moto.  
Il gruppo costituisce un riferimento per il mercato italiano, sia in termini di innovazione che di tecnologia, per molteplici ragioni. In primo luogo perchè il NLT consente di prevedere costi certi e pianificabili, che includono l’assicurazione e tutti quei servizi che garantiscono la mobilità quotidiana, contrariamente a quanto accade per il possesso di un’automobile, che porta con sé una serie di spese variabili, come i costi per la benzina o per le riparazioni di eventuali rotture del mezzo.  
Inoltre, non è previsto nessun immobilizzo di capitale, poiché il canone mensile comprende anche l’intero finanziamento del veicolo, si può giovare di una consulenza su tutti i processi di gestione e ottimizzazione della mobilità o della flotta e dei suoi costi, nonché di risposte certe ad ogni necessità, grazie a un customer service dedicato.  
Praticamente si azzerano il tempo e le risorse per la gestione del veicolo e delle pratiche amministrative e, al termine del noleggio, si può acquistare il veicolo a un prezzo vantaggioso.

**LA GUIDA “A ZERO PENSIERI”**  
Con ALD Easy 12 e Easy 24, due formule della durata rispettiva di 1 e 2 anni, si può usufruire di un pacchetto completo di servizi pensati per ogni singola esigenza di mobilità, dall’assicurazione al bollo, fino al soccorso stradale, passando per My ALD, l’area web per gestire il proprio veicolo, in modo semplice e veloce.  
ALD Full Rent è la soluzione dedicata alle aziende, ai professionisti e ai privati che consente una gestione della mobilità a 360° attraverso una formula all inclusive.  
ALD ha inoltre introdotto ALD Permuta, il prodotto dedicato a tutti i clienti che vogliono scoprire le nuove soluzioni di mobilità liberandosi dagli oneri legati alla vecchia auto.  
Con Permuta, ALD acquista l’auto usata alla valutazione riconosciuta dal periodico Quattroruote lasciando, poi, la possibilità di scegliere se utilizzare l’importo stimato come anticipo sul prossimo veicolo o se riceverlo via bonifico. Inoltre, qualora il valore della permuta dovesse essere superiore alla quota d’anticipo, l’importo residuo può essere destinato alla riduzione dei canoni mensili di noleggio, rendendoli maggiormente vantaggiosi e accessibili.

[www.aldautomotive.it](https://www.aldautomotive.it)

Marco Bertollini