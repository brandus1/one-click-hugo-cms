---
id: 6641
title: CLAUDIO CALDANA AL MACRO TESTACCIO PER LA RASSEGNA PRESENT &#038; FUTURE
author: Redazione
type: "post"
guid: http://progressonline.it/?p=6641
url: "/?p=6641"
colormag_page_layout:
- default_layout
categories: "['CULTURA E SPETTACOLO']"
tags: "['arte', 'artisti', 'MACRO', 'Roma']"
---

L’Associazione Terre Incognite, presso il MACRO Testaccio di Roma, propone la Rassegna d’Arte Contemporanea: “Present &amp; Future – Just across the street”, a cura di Marta Michelacci.  
L’evento, inaugurato sabato 14 ottobre con finissage il 21 ottobre, è inserito nella 13° Giornata del Contemporaneo, indetta da A.M.A.C.I.  
Tra gli artisti presenti per le arti visive e grafiche, anche Claudio Caldana, con dieci opere selezionate che incarnano i preziosi focus richiesti dall’evento: dialogo, comunicazione, diversità, sogni di ieri e di oggi.  
L’artista veneto, dopo l’esposizione a settembre alla Biennale di Mosca, il II Premio ricevuto a Palazzo dell’Ambrosianeum di Milano per l’Arte concettuale e la selezione per il Padiglione Guatemala alla Biennale di Venezia 2017, prosegue il suo operare pittorico nel panorama artistico contemporaneo. Dal 2000 Caldana lavora all’informale e al concettuale con opere di ricerca e installazioni. Le opere esposte al Macro nascono dall’esperienza all’interno della Casa Circondariale di Montorio Verona come insegnante di pittura. In preparazione per marzo 2019 il Catalogo Ragionato dell’artista edito da Nuova Prhomos, con 500 opere che racconteranno il suo percorso artistico 1969/2019.