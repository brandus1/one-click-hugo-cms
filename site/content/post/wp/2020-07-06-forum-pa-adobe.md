---
id: 13118
title: Adobe torna a Forum PA e presenta Digital GOV 2020
author: Redazione
type: "post"
guid: https://progressonline.it/?p=13118
url: "/?p=13118"
colormag_page_layout:
- default_layout
categories: "['Uncategorized']"
---

Nel contesto di **[Forum PA](https://www.forumpa.it)**, l’evento annuale dedicato al mondo della Pubblica Amministrazione in programma in modalità virtuale dal **6 all’ 11 luglio 2020**, Adobe presenta **Adobe Digital GOV 2020**.

Iniziativa volta a **promuovere la trasformazione digitale della Pubblica Amministrazione** attraverso un accesso facilitato alle sue soluzioni.

L’evento sarà anche l’occasione per annunciare una collaborazione con il **Comune di Milano** che ha adottato le soluzioni di Adobe per migliorare la comunicazione digitale con i cittadini.

Adobe torna a essere protagonista di questo importante appuntamento dedicato all’innovazione tecnologica del settore pubblico, in un momento storico quanto mai cruciale. L’[emergenza sanitaria](https://progressonline.it/calabria-turismo-italia/) ancora in corso ha reso, infatti, il digitale uno strumento fondamentale per tutti per non fermarsi. Il nostro Paese ha visto un processo di trasformazione digitale senza precedenti affinché si potesse garantire continuità sia nel settore pubblico sia in quello privato.

E anche le pubbliche amministrazioni si sono dotate in tempi rapidi di nuovi strumenti per garantire al cittadino servizi chiave in modo costante.

<div class="wp-block-image"><figure class="aligncenter size-large is-resized">![](https://progressonline.it/wp-content/uploads/2020/07/digital-marketing-1433427_1280-1024x683.jpg)</figure></div>In questo scenario, Adobe ha contribuito con le sue soluzioni per la digitalizzazione dei processi e per la realizzazione di esperienze digitali personalizzate, efficienti e sicure anche attraverso **Adobe Digital GOV 2020**.

Programma nato per **supportare la Pubblica Amministrazione italiana centrale e locale a essere più** **digitale, multicanale e interattiva** attraverso le soluzioni di Adobe ovvero:

- **Experience Cloud**, piattaforma che include soluzioni integrate per la creazione di esperienze digitali multicanali efficaci e di impatto, per migliorare il dialogo con i cittadini offrendo loro servizi semplici, immediati, personalizzati e sicuri.
- **Document Cloud**, piattaforma per la gestione, creazione e condivisione di documenti in formato PDF
- **Creative Cloud**, piattaforma di soluzioni per la creatività che include programmi ad-hoc per l’illustrazione, la fotografia, il web designe la user experience.

Questi prodotti possono essere acquisiti anche nella versione on premise grazie a una nuova convenzione **Consip.**   
 Convenzione che include: **Adobe Experience Manager** per la gestione dei contenuti e delle risorse digitali, **Forms**, per la creazione e condivisione di modulistica online, **Adobe Campaign Standard** per la gestione delle comunicazioni e **Adobe Sign**, lo strumento per la firma digitale.

“*Oggi più che mai, i cittadini si aspettano che la comunicazione con la PA avvenga secondo le stesse modalità digitali e dinamiche con le quali interagiscono nella vita di tutti i giorni. Accedere a servizi digitali chiari, personalizzati e sicuri su tutti i dispositivi in tempo reale è ormai una necessità a cui bisogna dare una risposta. Siamo convinti che la PA sia il vero motore di un Paese: la crescita e competitività di una nazione sono possibili solo in presenza di Pubblica Amministrazione efficiente e in grado di guidare l’innovazione digitale*.

S*oprattutto in un momento storico così complesso, Adobe si impegna da sempre a supportare le organizzazioni pubbliche – oltre alle aziende e ai professionisti – nei loro percorsi di trasformazione digitale.* A*ffinché possano ridurre la complessità, essere più efficienti ed efficaci, offrendo servizi migliori ai cittadini.*

*Le piattaforme Cloud di Adobe consentono di trasformare il dialogo con i cittadini, la gestione dei processi interni della Pubblica Amministrazione in esperienze digitali innovative e a valore.*

 *Siamo felici di tornare a ForumPA, un appuntamento davvero rilevante per discutere sullo status dell’amministra*zi*one pubblica e sulle sfide del prossimo futuro*” ha detto **Federico Tota, Country Manager Adobe Italia.**

### **Gli appuntamenti di Adobe a ForumPA**:

Tutti questi aspetti saranno approfonditi in tre diversi momenti durante la settimana di **ForumPA 2020**. Adobe presenterà inoltre i risultati di “*PA e cittadino: quali strumenti per migliorare la digital experience dell’utenza*”.

Una ricerca realizzata in collaborazione con FPA e condotta su un campione di 60 enti centrali e locali, che si propone di analizzare le diverse strategie sulla digital experience delle principali PA italiane.

Con l’obiettivo di valutarne il grado di maturità.

- Lunedì 06 07 2020 ore 11:15 -13:15

[Fare rete: la trasformazione digitale per la coesione, la partecipazione e lo sviluppo della comunità nazionale](https://forumpa2020.eventifpa.it/it/event-details/?id=9295)

- Giovedì 09 07 2020 ore 16:30 – 17:00

[Presentazione ricerca con FPA: PA e cittadino: quali strumenti per migliorare la digital experience dell’utenza](https://forumpa2020.eventifpa.it/it/event-details/?id=9317)

- Venerdì 10 07 2020 ore 16:30 – 17:00
- [Migliorare la relazione e i servizi al cittadino con la comunicazione multicanale](https://forumpa2020.eventifpa.it/it/event-details/?id=9371)