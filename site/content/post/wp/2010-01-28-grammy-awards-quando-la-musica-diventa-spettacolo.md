---
id: 2631
title: 'Grammy Awards: quando la musica diventa spettacolo'
author: Redazione
type: "post"
guid: http://progressonline.it/2010/01/28/grammy-awards-quando-la-musica-diventa-spettacolo/
url: "/?p=2631"
post_views_count:
- '8'
- '8'
categories: "['CULTURA E SPETTACOLO']"
---

<div> </div><div>Ogni anno la serata dei “Grammy Awards” regala una serie di performance imperdibili, riunendo uno straordinario cast con i più grandi nomi della musica internazionale. E la 52esima edizione dei degli “Oscar della Musica” ha tutti i presupposti per essere ricordata a lungo. </div><div>Ad aprire la serata il 31 gennaio a Los Angeles sarà la principessa del pop, Lady Gaga, che si esibirà anche in uno spettacolare live insieme ad Elthon Jonh. Tra gli altri presentatori della serata: Simon Baker, Ryan Seacrest, Chris O’Donnell, Robert Downey Jr, Kaly Cuoco, Kristen Bell, Justin Bieber, Jeff Bridges, Miley Cyrus, Josh Duhamel, Jonas Brothers, Norah Jones, Ke$ha, LL Cool J, Ricky Martin, Carlos Santana e Ringo Starr. </div><div> </div><div>Momento centrale dello show sarà il tributo speciale a Micheal Jackson che vedrà salire sul palco un’inconsueta formazione composta da Celine Dion, Jennifer Hudson, Smokey Robinson, Carrie Underwood ed Usher, accompagnata dalla voce di Michael. Inoltre durante l’esibizione, verrà proposto l’inedito mini-movie in 3D "Earth Song", un video creato da Jacko per il "This Is It Tour" che avrebbe dovuto tenere a Londra la scorsa estate. </div><div> </div><div>Andrea Bocelli e Mary J. Blige, proporranno un’inedita versione di “Bridge over troubled water” di Simon &amp; Garfunkel: il brano sarà disponibile su iTunes, poche ore dopo l’esibizione, e i proventi saranno interamente devoluti alla Croce Rossa Americana impegnata nel sostegno della popolazione haitiana. </div><div>Gli altri performer ad oggi confermati sono Black Eyed Peas, Beyoncé, Dave Matthews Band, Taylor Swift, Bon Jovi, Green Day, Lady Antebellum, Maxwell, Pink, Zac Brown Band ed Eminem. </div><div> </div><div>Dopo la consegna delle statuette, le star dei Grammy registreranno una nuova versione di “We are the world”, il cui ricavato sarà devoluto in favore delle vittime del terremoto di Haiti. Il celebre brano, scritto nel 1985 da Michael Jackson e Lionel Richie, era riuscito nella titanica impresa di raccogliere 63 milioni di dollari destinati alle cause umanitarie nel continente africano. </div><div> </div><div>**S.M.**</div><div> </div><div>[**www.grammy.com**](https://www.grammy.com)</div>