---
id: 2898
title: La stagione 2012-2013 al TeatroVascello
author: Redazione
type: "post"
guid: http://progressonline.it/2012/09/24/la-stagione-2012-2013-al-teatrovascello/
url: "/?p=2898"
post_views_count:
- '11'
- '11'
categories: "['CULTURA E SPETTACOLO']"
---

**Una stagione ricca di spettacoli interessantissimi**: la prima parte dedicata alla danza e, rigorosamente, a compagnie italiane.

**Fra le tante quella di Enzo Cosimi con “Welcome to my word”**(4/7 ott), la Spellbound Contemporary Ballet di Mauro Astolfi con “Relazioni pericolose” (9/10 0tt), IBI Cultura di Giovanna Velardi con “Alice’s room”(12-13 ott), e soprattutto con il Balletto di Roma che presenta due lavori in prima assoluta: una coreografia di Michele Pogliani e drammaturgia di Riccardo Reim “Ambiguity 7.0” (13/18 nov) e quella di Milena Zullo “Contemporany Tango” (23/28 apr.2013). Ma ancora altre tutte di grande livello. Presenti alla conferenza stampa alcuni coreografi che hanno brevemente illustrato i loro lavori, e anche elogiato il Vascello come il miglior teatro per la danza sia per il palcoscenico che per la platea.

**La programmazione della prosa è ancora più ampia** e molti gli attori e registi intervenuti per incontrarsi, scambiarsi idee, opinioni e amicizia nella grande famiglia che è il teatro. Citiamo solo alcuni nomi spettacoli fra i tanti.  
L’inizio è il 28 settembre con “Medea’scream” regia di Saso Jurcer, seguito subito dopo (19-20 e 21 ott) da Mariangela D’abbraccio che con la regia di Carmen Giordano e l’accompagnamento musicale di Raffaele Toninelli reciterà poesie, appunti, lettere di Marilyn Monroe. Ancora una volta si festeggerà l’ultimo dell’anno con la TSI La Fabbrica dell’Attore con “Fratto\_X” di Flavia Rastrella e Antonio Rezza che saranno in scena appunto dal 4 dicembre fino al 6 gennaio.

**Ben cinque gli spettacoli dedicati a Pier Paolo Pasolini**: di Caterina Venturini (11-20 gennaio), di Antonello Fassari (25,26 e 27 gennaio), di Fabrizio Gifuni (29 genn-3 febbr), sempre di Gifuni e Sonia Bergamasco (4 febbraio) e di Maurizio Donadoni (25 marzo).  
Non si possono elencare tutte le interessantissime serate ma non si può non citare quella di Manuela Kustermann su testi di Margeret Yourcenar (8 aprile) e quelle di e con Eleonora Danco (16-21 aprile).  
A voi la scelta! Il tutto arricchito secondo la tradizione da spettacoli per bambini e varie iniziative, convegni, incontri, laboratori per adulti e bambini.

**Info: Teatro Vascello**   
tel 06 5881021