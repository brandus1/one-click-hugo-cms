---
id: 8914
title: "Smau Berlino \xE8 alle porte: l&#8217;innovazione &#8220;Made in Italy&#8221;\
  \ incontra il mercato tedesco"
author: Redazione
type: "post"
guid: http://progressonline.it/?p=8914
url: "/?p=8914"
colormag_page_layout:
- default_layout
categories: "['Uncategorized']"
tags: "['impresa', 'innovazione', 'SMAU', 'smau berlino', 'startup', 'tappe smau']"
---

![](https://progressonline.it/wp-content/uploads/2018/06/SMAU-BERLINO-004-300x200.jpeg)Riunire insieme startup, grandi imprese, investitori e luoghi dell’innovazione italiani e tedeschi per creare nuove relazioni e partnership nei settori di maggior interesse per il mercato tedesco: dall’*Industry 4.0 al Fashion&amp;Design dal FinTech&amp;InsurTech fino alle Smart City e al Life Science*, questo è l’obiettivo di **Smau | Italy RestartsUp in Berlin powered by ICE e Smau** che, a partire da oggi, con il Ricevimento presso l’Ambasciata Italiana e per tutta la giornata di domani, 14 giugno, riunirà oltre **500 rappresentanti** dell’ecosistema italiano e tedesco dell’Innovazione.

Un evento che, giunto alla sua quarta edizione, rappresenta una tappa fissa per l’ecosistema tedesco, sempre più interessato ad entrare in contatto con il talento, la creatività e l’innovazione delle startup, degli incubatori e dei 150 rappresentanti della delegazione italiana che saranno a Berlino nei tre giorni. *“Se in Italia l’Open Innovation è una modalità di collaborazione sempre più diffusa – nel nostro Paese infatti il 23% delle startup innovative è partecipato da un’impresa, con una crescita del 45% delle PMI che nell’ultimo anno hanno investito in startup – in Germania questo è un modello ormai consolidato – commenta* ***Pierantonio Macola****, Presidente di Smau – lo vediamo nell’interesse che hanno le imprese nell’incontrare le nostre startup: solo per fare qualche esempio, a Palazzo Italia saranno presenti realtà come Axel Springer, Babbel, Bayer, Berlin Metropolitan Ventures, Deutsche Bahn, Deutsche Telekom, KPMG, Mercedes-Benz Consulting, Porsche, Samsung, SAP, Siemens, Viessmann, Würth e Zalando. Attraverso Smau | Italy RestartsUp in Berlin vogliamo offrire alle startup italiane ad alto potenziale la possibilità di connettersi concretamente con il tessuto produttivo tedesco: è questa la sfida per loro che, più che alla ricerca di capitali, devono puntare al mercato e al cliente finale.”*

All’incontro con l’ecosistema dell’innovazione tedesco ci saranno la **Developer Academy di Apple,** **Digital Magics, Digital Tree, Dompè, Engineering, Future Food Institute, Intesa Sanpaolo,** presente con 5 startup e, ancora, **Italia Startup**, **Nana Bianca, QVC Italia, Roche**, **Startup Grind**, il progetto internazionale di *Google* for Entrepreneurs per “educare, ispirare e connettere” gli imprenditori di tutto il mondo, **Techinnova** e i sistemi regionali dell’innovazione: **Regione Campania, Regione Lazio, Regione Liguria, Regione Lombardia, Trentino e Sicilia**.