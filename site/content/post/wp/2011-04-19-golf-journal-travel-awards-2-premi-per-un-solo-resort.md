---
id: 3571
title: 'Golf Journal Travel Awards: 2 premi per un solo Resort'
author: Redazione
type: "post"
guid: http://progressonline.it/2011/04/19/golf-journal-travel-awards-2-premi-per-un-solo-resort/
url: "/?p=3571"
post_views_count:
- '12'
- '12'
categories: "['VIAGGI']"
---

I Golf Journal Travel Awards, organizzati ogni anno dalla rivista specializzata Golf Journal, nel 2011 hanno visto la vittoria del Gruppo Constance Hotels, pluripremiato per la sua vocazione golfistica.

L’eletto dell’anno è il Belle Mare Plage, resort 5 stelle a Mauritius, premiato due volte per due categorie differenti: “Miglior Campo da Golf” grazie al suo The Legend, campo a 18 buche par 72 giunto al terzo posto in classifica, e “Miglior Hotel” per la sua magnifica posizione lungo una delle più spettacolari spiagge dell’Isola.

Un premio di grande prestigio che il Gruppo Constance si è aggiudicato per il secondo anno consecutivo: nel 2010 il resort Constance Lemuria delle Seychelles si era distinto come vincitore nella categoria “Miglior Hotel”.

In occasione della recente fiera ITB di Berlino, Mr Patrice Binet – Décamps, Amministratore Delegato di Constance Hotels Experience, ha ricevuto i due premi assegnati: “Siamo felici di essere stati onorati ancora una volta dai Golf Journal Travel Awards. Per il Gruppo è l’ennesima conferma degli obiettivi raggiunti e uno stimolo in più ad offrire ai nostri clienti sempre standard migliori”.

L’eccezionale architettura del Constance Belle Mare Plage si fonde con i giardini tropicali che lo circondano. Situato su una spiaggia bianca lunga 2 Km, il resort 5 stelle lusso dispone di 92 camere Prestige, 137 Junior Suite e 6 deluxe suite, impreziosite da finiture di pregio. Le 20 ville dispongono in più di piscina privata. L’esclusiva Villa Presidenziale, sorge direttamente sulla spiaggia a pochi passi dal calde acque scintillanti dell’Oceano Indiano.

Le perle firmate Constance Hotels Experience brillano in tutto l’Oceano Indiano: Le Prince Maurice e il Belle Mare Plage a Mauritius, Lemuria ed Ephelia sono i due resort delle Seychelles, Constance Lodge Tsarabanjina in Madagascar ed infine le due splendide strutture delle Maldive, Halaveli e l’ultimo nato Moofushi Resort.