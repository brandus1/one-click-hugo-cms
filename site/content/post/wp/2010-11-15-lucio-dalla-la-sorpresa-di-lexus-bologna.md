---
id: 3849
title: Lucio Dalla   la sorpresa di Lexus Bologna
author: Redazione
type: "post"
guid: http://progressonline.it/2010/11/15/lucio-dalla-la-sorpresa-di-lexus-bologna/
url: "/?p=3849"
post_views_count:
- '14'
- '14'
categories: "['AUTO']"
---

“Ciò che nel 1988, quando uscì ‘Il motore del 2000’, appariva un’utopia, oggi è realtà”. Ha salutato così l’arrivo di Lexus CT 200h, Lucio Dalla, ospite a sorpresa, lo scorso 1 febbraio all’inaugurazione di Lexus Bologna.

Festeggiamenti al quadrato, quindi, per l’apertura dell’unica concessionaria Lexus per Bologna e provincia e per la presentazione della Lexus CT 200h, la prima compatta premium full hybrid al mondo. Una vettura che guarda al futuro, alla contaminazione, alla slow way of life. Gli stessi ingredienti che sono stati scelti per la festa che ha accompagnato il lancio dello showroom Lexus Bologna, ultima nata del Gruppo Morini che rappresenta i migliori marchi giapponesi, da Honda a Nissan, a Daihatsu e da oggi anche Lexus.

Al taglio del nastro oltre al presidente Sergio Morini e a Lucio Dalla, sono intervenuti anche l’amministratore delegato di Toyota Motor Italia Massimo Gargano e il sindaco di San Lazzaro Marco Macciantelli. Subito dopo hanno indossato i kimono e dato inizio alla cerimonia del Kagami Biraki, l’antico rito giapponese di apertura della botte di sakè. Un rituale di buon auspicio, scelto dalla Casa giapponese per le inaugurazioni delle nuove sedi sul territorio. E poi l’emozione della voce di Lucio Dalla che ha intonato al pianoforte alcuni dei suoi evergreen.