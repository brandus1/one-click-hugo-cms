---
id: 4262
title: 'Giornata Mondiale dell&#039;Acqua 2013: risparmiare, si pu'
author: Redazione
type: "post"
guid: http://progressonline.it/2013/03/22/giornata-mondiale-dellacqua-2013-risparmiare-si-pu/
url: "/?p=4262"
post_views_count:
- '15'
- '15'
categories: "['ATTUALITÀ']"
---

**Il “World Water Day” è una ricorrenza istituita dalle Nazioni Unite nel 1992 che si celebra il 22 marzo di ogni anno**, ed è prevista all’interno delle direttive dell’ “Agenda 21”, risultato della conferenza sul clima di Rio De Janeiro. Undici anni dopo, però, **il consumo e l’accessibilità all’acqua rimangono ancora due questioni critiche**: le persone che continuano a non avere accesso all’acqua potabile sono circa un miliardo e 2,5 miliardi di esseri umani non dispongono di servizi igienico-sanitari decenti. Ad aggravare questa condizione contribuiscono l’aumento della popolazione e della sua concentrazione urbana, i cambiamenti climatici e, non ultimo, l’inquinamento.

In tale ricorrenza, **le Nazioni Unite invitano gli Stati a promuovere iniziative e attività concrete volte a sensibilizzare la pubblica opinione sull’importanza della gestione sostenibile delle risorse idriche**. A tal proposito, tra le varie iniziative della giornata, c’è l’appello di **Green Cross "Salva la goccia": un decalogo di buone azioni domestiche** che vanno dal chiudere il rubinetto quando ti lavi i denti (7 litri di acqua risparmiati) al preferire la doccia al bagno (100 litri risparmiati), dal riparare i rubinetti che gocciano (5 litri al giorno risparmiati) ai piatti lavati in una bacinella invece che sotto l’acqua corrente (90 litri risparmiati).

<div>Inoltre, a partire da oggi, **il Forum italiano dei movimento per l’acqua ritorna nelle piazza per raccogliere firme per l’iniziativa dei ‘Cittadini europei’ da inviare alla commissione Europea** affinche’ legiferi sulla ”gestione del servizio idrico”. Si aggiunge a queste iniziative, anche, la **Federutility, che punta sulla qualità e la trasparenza dell’acqua del rubinetto,** rendendo pubblici i parametri qualitativi dell’acqua di rete per ”offrire un contributo per informare tutti i cittadini”. Pertanto, sul proprio sito (https://www.federutility.it/giornata-mondiale-acqua-2013-dati-qualita.htm) sono raccolti i dati forniti dai gestori dell’acqua erogata in Italia.</div><div> </div><div>L’acqua rappresenta il bene comune per eccellenza in quanto esauribile, non riproducibile e da restituire alle future generazioni per garantirne la sopravvivenza. Ecco perché, essendo patrimonio di tutta l’umanità, è indispensabile che la sua disponibilità continui ad essere una delle sfide del prossimo futuro.</div><div> </div><div>di **Laura Barbuscia**</div>