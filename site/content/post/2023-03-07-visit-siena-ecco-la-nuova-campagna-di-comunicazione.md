---
title: '“Visit Siena”: ecco la nuova campagna di comunicazione'
author: Redazione
type: post
date: 2023-03-07T12:24:12+00:00
url: /?p=13807
colormag_page_layout:
  - default_layout
categories:
  - ATTUALITÀ
  - Uncategorized

---
Siena è pronta a scrivere una nuova pagina di storia, raccontandosi con un linguaggio moderno, empatico, evocativo e con l’obiettivo di trasformarsi presto in una destinazione di viaggio da vivere e non solo da ammirare. È questo il nuovo mood comunicativo adottato dal **Comune di Siena** e dall’**Ufficio del Turismo** per rendere maggiormente performante il “_brand Sien_a” &#8211; pronto a un’evoluzione non solo stilistica ma anche culturale &#8211; e per conferire ulteriore attrattività all’appeal della città del Palio, con l’ambizione di aumentare la permanenza media del turista all’interno delle sue mura medievali.

**Visit Siena** è la nuova **campagna di comunicazione per la promozione turistica della città e del territorio,** presentata in occasione della **BIT di Milano, la Borsa Internazionale del Turismo**, la più grande esposizione al mondo del prodotto turistico italiano. La presenza &#8211; presso l’**Allianz MiCo** &#8211; è stata resa possibile grazie al supporto della **Regione Toscana** e di **Toscana Promozione**.<figure class="wp-block-image size-large">

<img decoding="async" src="https://progressonline.it/wp-content/uploads/2023/03/VisitSiena_2-698x1024.jpeg" alt="" class="wp-image-13810" /> <figcaption>Siena</figcaption></figure> 

**Siena, da territorio a destinazione:** il nuovo progetto di marketing &#8211; sviluppato dall’**agenzia Daruma Studio,** che ha curato l’approccio strategico e operativo &#8211; è stato pianificato tenendo conto di tre fattori: innanzitutto, la valorizzazione di tutte le bellezze senesi, oltre il Palio; lo sviluppo del tessuto locale come fornitore di esperienze di viaggio; la destagionalizzazione.

“_La vocazione di Siena_ &#8211; spiega **il sindaco Luigi De Mossi** &#8211; _è quella dell’internazionalizzazione, attraverso un legame stretto con la propria storia, i propri valori, la propria cultura: siamo immersi nella bellezza. Una bellezza che vogliamo preservare e difendere, ma anche valorizzazione attraverso strategie che permetteranno di conoscere a fondo questo territorio, senza deteriorarl_o.”

## **“Visit Siena”: la nuova campagna di comunicazione per riscoprire le meraviglie della perla toscana** {.wp-block-heading}

“_Visit Siena_ – spiega **l’assessore al turismo del Comune di Siena Stefania Fattorini** – _sarà uno strumento importantissimo e innovativo per proseguire nell’attività di destagionalizzazione, che è una delle priorità di questa amministrazione, andando di pari passo con la valorizzazione delle nostre eccellenze, per un turismo sostenibile e compatibile con la realtà senese_”.

La campagna di comunicazione conferisce, senza dubbio, centralità all’innovativo portale di promozione turistica **Visit Siena** (<https://visitsienaofficial.it/>), dove vengono offerte informazioni esaustive e autorevoli, al fine di consentire un’esperienza di viaggio completa, dove possono essere approfondite le attività e gli eventi proposti in città e dove è possibile scoprire una lunga serie di meraviglie. Il portale è stato progettato attorno al claim _“Siena, vale davvero la pena visitarla”_ per spingere l&#8217;utente, dopo la sua navigazione sulla piattaforma che gli ha mostrato tutte le ‘attrazioni’ che Siena può offrire, oltre a Palio, ad esclamare _“Vale davvero la pena visitarla!”._

**Il sito è stato sviluppato in ottica “turista oriented”,** con un accesso agevole ad una serie di informazioni puntuali e aggiornate e con il supporto immediato dell’innovativo servizio **Travel Assistant**: chi viaggia può ottenere indicazioni sui percorsi turistici e può entrare in contatto con i professionisti degli eventi locali più referenziati della zona.&nbsp; Inoltre, con il duplice obiettivo di divulgare al massimo ogni contenuto informativo sulla destinazione, nonché di agganciare il potenziale turista di ogni fascia d’età, **Visit Siena** è stato anticipato dal lancio di tutte piattaforme social, **Instagram, Facebook, Pinterest, Tik Tok, Twitter e YouTube**.

**A supporto della campagna di promozione turistica è stato realizzato uno spot, girato tra i vicoli di Siena e nei dintorni della campagna senese, che è stato condiviso sulle piattaforme social del brand.**