---
id: 8231
title: 'Rolex: nuova importante partnership con Roma Piazza di Siena'
author: Redazione
type: "post"
guid: http://progressonline.it/?p=8231
url: "/?p=8231"
colormag_page_layout:
- default_layout
categories: "['ATTUALITÀ']"
tags: "['Roma Piazza di Siena', 'Villa Borghese Piazza di Siena']"
---

![](https://progressonline.it/wp-content/uploads/2018/03/rolex.png)E’ stata ufficializzata la nuova **partnership di Rolex con il Concorso Ippico Internazionale di Roma-Piazza di Siena**. Lo storico evento romano entra dunque a far parte del calendario dei **prestigiosi eventi sportivi Rolex**.

A Piazza di Siena la manifattura di orologeria svizzera sarà **Official Timekeeper del concorso e Title Sponsor del Gran Premio Roma** in programma domenica 27 maggio con un montepremi di 350 mila euro.

![](https://progressonline.it/wp-content/uploads/2018/03/piazza-di-siena1-300x200.jpg)

La 86a edizione dello **CSIO di Roma Piazza di Siena** entra quindi a far parte del calendario dei prestigiosi eventi sportivi Rolex e vedrà protagonisti i migliori cavalieri di salto ostacoli italiani e internazionali. Dal 24 al 27 maggio si affronteranno su percorsi impegnativi nello splendido contesto dei giardini di Villa Borghese.

“*Siamo onorati di essere partner del prestigioso Concorso Ippico di Piazza di Siena a Roma che si aggiunge alle altre manifestazioni equestri internazionali che Rolex sostiene con impegno da oltre 60 anni* – ha dichiarato **Gian Riccardo Marini, Presidente di Rolex Italia**, nel comunicato diramato dalla casa orologiera svizzera – *questa partnership si sposa perfettamente con la filosofia di Rolex, esprimendo la nostra volontà di sostenere eventi di assoluta eccellenza”*.