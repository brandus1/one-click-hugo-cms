---
id: 7278
title: Formula1, l&#8217;Alfa Romeo torna in pista accanto a Sauber
author: Redazione
type: "post"
guid: http://progressonline.it/?p=7278
url: "/?p=7278"
colormag_page_layout:
- default_layout
categories: "['AUTO', 'SLIDE']"
tags: "['Alfa F1', 'Alfa Romeo', 'Alfa Romeo F1', 'Alfa Romeo formula 1', 'Alfa Romeo Sauber']"
---

![](https://progressonline.it/wp-content/uploads/2017/11/1280px-Alfa_Romeo_F1_32337384733-300x173.jpg)L’ufficialità dell’accordo è arrivata nella mattinata di oggi: l’**Alfa Romeo è pronta a tornare in pista**, e a farlo in grande stile. La casa di automobili con sede a Torino ha chiuso **una partnership pluriennale con Sauber** per fare il suo ritorno sui circuiti di **Formula 1**. Il marchio del gruppo Fiat è pronta a solcare nuovamente i tracciati più veloci del mondo dopo oltre 30 anni, diventando accanto a Ferrari e Toro Rosso il terzo marchio italiano all’interno del più importante campionato automobilistico.![](https://progressonline.it/wp-content/uploads/2017/11/SERGIO_MARCHIONNE-200x300.jpg)

“*Un nuovo capitolo di una storia glorios*a” ha annunciato **Sergio Marchionne**, numero 1 di Fiat e Ferrari, che commenta così il ritorno dell’Alfa nel circus della Formula 1: “***È un passo significativo nella ristrutturazione del marchio Alfa Romeo**, che tornerà in F.1 dopo un’assenza di oltre 30 anni: è un marchio storico che ha contribuito a fare la storia di questo sport, che si unirà ad altre case automobilistiche presenti in Formula 1 e che beneficerà anche della condivisione di tecnologia e know-how strategico con un partner di esperienza indiscussa come la Sauber*“.

Stabilito il nuovo rapporto tra Sauber ed Alfa Romeo mancano **i piloti che guideranno la monoposto delle due case**. Il primo sarà quasi sicuramente Charles Leclerc, neo campione F2, prodotto della Ferrari Drivers Academy. In ballottaggio per il posto da seconda guida ci sono l’italiano Antonio Giovinazzi (attualmente terzo pilota Ferrari) e lo svedese Marcus Ericsson. A giorni comunque dovrebbe arrivare l’ufficialità della scelta dei due piloti dell’ Alfa Romeo Sauber F1 Team.