---
title: Tappa a Cuenca, tra cucina manchega e casas colgadas
author: Redazione
type: post
date: 2019-03-27T15:00:00+00:00
url: /?p=10942
colormag_page_layout:
  - default_layout
categories:
  - VIAGGI
tags:
  - cosa fare a cuenca
  - cosa mangiare a cuenca
  - cuenca
  - cuenca spagna
  - turismo cuenca
  - viaggio cuenca
  - visitare cuenca

---
A sud di Madrid, nella **comunità autonoma di Castilla-La Mancha**, in cima a uno sperone roccioso lambito da due fiumi, sorge un&#8217;antica città fortificata di origine romana. Il suo nome è **Cuenca**, amatissima dai madrileni in fuga dalla frenesia della capitale e perfetta per i viaggiatori in cerca di una **meta fuori dagli itinerari convenzionali**.

Per chi soffre di vertigini attraversare la rossa passerella che conduce alla città vecchia &#8211; parliamo del **ponte di San Pablo** &#8211; sospesa a 60 m d&#8217;altezza e lunga circa 100 m, dev&#8217;essere una vera e propria sfida. Ma la vista di cui si gode da qui sulla rocca e le sue _casas colgadas_ (letteralmente &#8220;case appese&#8221;) è la migliore possibile, vale la pena quindi sopportare qualche capogiro.

<figure id="attachment_10943" aria-describedby="caption-attachment-10943" style="width: 800px" class="wp-caption aligncenter"><img decoding="async" loading="lazy" class="wp-image-10943 size-large" src="https://progressonline.it/wp-content/uploads/2019/03/puente-de-san-pablo-1024x683.jpg" alt="" width="800" height="534" /><figcaption id="caption-attachment-10943" class="wp-caption-text">Ponte di San Pablo</figcaption></figure>

Si tratta di edifici che risalgono al Cinquecento, contraddistinti da **balconi a strapiombo** sulla foce del fiume, da cui il nome di &#8220;case sospese&#8221;. In qualche modo, ricordano le botteghe fiorentine di Ponte Vecchio  affacciate sull&#8217;Arno e un tempo si estendevano lungo tutto il versante della rupe. Oggi (purtroppo) ne **restano solo tre esemplari a Cuenca**, un numero comunque sufficiente per far dichiarare la città, nel 1996, **Patrimonio dell&#8217;Umanità** dall&#8217;UNESCO. Oltre a queste pittoresche costruzioni, parte del merito va anche alla **Cattedrale gotica di Santa Maria e San Giuliano**, che secondo la leggenda avrebbe ospitato il Sacro Graal e che per questo non verrà distrutta nel giorno del giudizio. Al suo interno, così come nella facciata, si celano infatti **riferimenti ai Templari e simboli apocalittici**.

<figure id="attachment_10945" aria-describedby="caption-attachment-10945" style="width: 437px" class="wp-caption alignright"><img decoding="async" loading="lazy" class="wp-image-10945 " src="https://progressonline.it/wp-content/uploads/2019/03/cattedrale-1024x683.jpg" alt="" width="437" height="290" /><figcaption id="caption-attachment-10945" class="wp-caption-text">La Cattedrale gotica di Santa Maria e San Giuliano</figcaption></figure>

La Cattedrale domina Plaza Mayor, sulla quale si aprono i classici negozietti di souvenir e il Palazzo del Municipio. Al di là dei suoi grandi archi si trova il Centro d&#8217;informazione turistica mentre, sul fronte opposto, risalendo Calle San Pedro, si snoda una serie di ristoranti in cui **lasciarsi tentare dai piatti della cucina tipica regionale**. Ora, per quanto sia rinomato il _queso manchego_, il formaggio D.O.P. di latte di pecora dal sapore molto intenso, non è lui l&#8217;ingrediente numero uno, il protagonista assoluto, il re indiscusso della tavola castigliano-manchega, bensì l&#8217;**aglio**. Già, lo troverete dappertutto, non c&#8217;è niente da fare!

<figure id="attachment_10946" aria-describedby="caption-attachment-10946" style="width: 303px" class="wp-caption alignleft"><img decoding="async" loading="lazy" class="wp-image-10946 " src="https://progressonline.it/wp-content/uploads/2019/03/migas-768x1024.jpg" alt="" width="303" height="404" /><figcaption id="caption-attachment-10946" class="wp-caption-text">Le migas ruleras</figcaption></figure>

Il **viaggio nella gastronomia locale** può cominciare da due specialità: il _pisto_ _manchego_ e le _migas ruleras o de pastor_. Il primo consiste in un misto di verdure (peperoni, pomodori, zucchine, melanzane) e può essere paragonato alla nostra caponata siciliana, il secondo è invece a base di pane, le &#8220;migas&#8221; sono infatti le briciole. Ne esistono diverse versioni ma, in sostanza, si stratta di una **frittura di pane raffermo**, aglio, paprika (_pimenton_) e pezzi di carne.

Passiamo dunque all&#8217;artiglieria pesante: astenersi deboli di stomaco!

Il piatto più tipico della provincia di Cuenca è il _morteruelo_, un paté caldo speziato fatto di carne mista, di solito lepre e gallina, fegato di maiale e strutto. Il nome deriva dal fatto che gli ingredienti vengono schiacciati con un mortaio fino a farli diventare una crema. Molto buone anche le costolette d&#8217;agnello e il tradizionale stufato d&#8217;agnello (_caldereta de cordero o manchega_). E per restare leggeri, non può mancare una porzione di **secreto iberico, il taglio di carne più grasso che c&#8217;è**, olé! Viene chiamato &#8220;_secreto_&#8221; perché si tratta di una parte del maiale nascosta e molto succosa proprio per l&#8217;alta concentrazione di grasso, cotta generalmente ai ferri. Sempre dal suino iberico, diverso dal suino &#8220;rosa&#8221;, si ricava inoltre il famoso _jamon iberico_, immancabile sulla tavola dei nostri cucini spagnoli.

Per concludere il percorso tra i **sapori della terra di Don Chisciotte**, non serve altro che un bicchiere di resoli, un digestivo dal gusto molto caratteristico, accompagnato da una porzione di **alajù**, dessert di origine araba a base di mandorle e miele.

<p style="text-align: right;">
  Testi e foto di <a href="https://viaggiatriceindipendente.com/">Viaggiatrice Indipendente</a>
</p>