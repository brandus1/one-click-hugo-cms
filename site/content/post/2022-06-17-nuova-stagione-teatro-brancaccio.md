---
title: Presentata la nuova stagione del Teatro Brancaccio di Roma
author: Alessandro Petrone
type: post
date: 2022-06-17T09:14:48+00:00
url: /?p=13655
colormag_page_layout:
  - default_layout
categories:
  - CULTURA E SPETTACOLO

---
La stagione 2022/2023 sarà all&#8217;insegna dell&#8217;eclettismo e della celebrazione dell&#8217;arte in tutte le sue molteplici sfaccettature.

<div class="wp-block-image">
  <figure class="alignright size-large is-resized"><img decoding="async" loading="lazy" src="https://progressonline.it/wp-content/uploads/2022/06/Lorella-Cuccarini-683x1024.jpg" alt="" class="wp-image-13662" width="191" height="286" /></figure>
</div>

Alessandro Longobardi, direttore artistico del Teatro Brancaccio di Roma ha presentato ieri, davanti ad una nutrita platea di giornalisti, la stagione 2022/2023 che si caratterizzerà per la varietà e la ricchezza dell&#8217;offerta artistica proposta. Dopo due anni di grandi difficoltà, che hanno visto il flusso di spettatori calare fino al 60%, a causa della pandemia e delle conseguenti restrizioni, il Teatro Brancaccio, insieme a tutti gli altri teatri italiani, riparte all&#8217;insegna del grande spettacolo, puntando su alcuni punti fermi della tradizione di questo storico teatro romano, e arricchendo il cartellone con alcune proposte originali e innovative. Si spazia, infatti, dal musical, vera colonna portante del Brancaccio, ai grandi concerti, fino agli spettacoli circensi e a quelli di magia. 

Dopo il successo del 2014, torna la nuova edizione di **RAPUNZEL IL MUSICAL** con Lorella Cuccarini, confermata nel ruolo di “Gothel”, diretta da Maurizio Colombi che è anche ideatore e coautore del progetto. Questo spettacolo ha segnato la nascita del polo di produzione teatrale che ha sede nel Teatro Brancaccio e tornerà in cartellone nel periodo natalizio, **dal 2 dicembre 2022 all’8 gennaio 2023**.

<div class="wp-block-image">
  <figure class="alignleft size-large is-resized"><img decoding="async" loading="lazy" src="https://progressonline.it/wp-content/uploads/2022/06/Sette-spose-per-sette-fratelli-ph-ValerioPolverari-148-Copia-1024x682.jpg" alt="" class="wp-image-13663" width="380" height="253" /></figure>
</div>

Altro gradito ritorno è: **SETTE SPOSE PER SETTE FRATELLI** che ha rivelato una Diana del Bufalo, eccellente protagonista, accompagnata da Baz e dalle musiche dirette dal maestro Peppe Vessicchio. Un grande sforzo produttivo di Fabrizio di Fiore, impegnato in un importante progetto sullo sviluppo della Danza a Roma nel polo Art Village diretto da Luciano Cannito, già regista dello spettacolo. **Dall’11 al 30 ottobre 2022**.

  




Arriva a Roma il primo musical firmato da Red Canzian, **CASANOVA OPERA POP**. Un’Opera che Red dedica alla sua Venezia e al mito di Giacomo Casanova che fu una figura chiave all’epoca della Serenissima con un allestimento maestoso degno dei grandi musical internazionali, **dal 10 al 22 gennaio 2023**.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2022/06/Casanova-1024x683.jpg" alt="" class="wp-image-13664" width="854" height="567" /></figure>
</div>

  
In gennaio verrà poi presentato, poi presentato **VLAD DRACULA IL MUSICAL** scritto e diretto da Ario Avecone con Christian Ginepro e Arianna Bergamaschi. Musiche originali di Simone Martino. Un progetto promosso da un gruppo di collaudati e giovani creativi con alle spalle una produzione promettente, scenografie, musiche ed effetti scenici cinematografici che, promettono gli autori, non mancheranno di stupire gli spettatori. **Dal 24 al 29 gennaio 2023**.

<div class="wp-block-image">
  <figure class="alignright size-large is-resized"><img decoding="async" loading="lazy" src="https://progressonline.it/wp-content/uploads/2022/06/Tutti-parlano-di-Jamie-1024x684.jpg" alt="" class="wp-image-13665" width="464" height="310" /></figure>
</div>

Altra importante sfida del polo produttivo, che ha debuttato lo scorso marzo, nonostante le restrizioni del COVID è rappresentata da **TUTTI PARLANO DI JAMIE** diretto da Piero di Blasio; si tratta della vera rivelazione della passata stagione del Brancaccio, insieme al suo giovane protagonista Giancarlo Commare e, molto probabilmente, replicherà il successo **dal 14 febbraio al 5 marzo 2023**.

  
Come accennavamo all’inizio, ci sarà anche spazio per la magia, con il **SUPERMAGIC 2023 INCANTESIMI &#8211; IL FESTIVAL INTERNAZIONALE DELLA MAGIA** – giunto alla 19° edizione, ideato e curato da Remo Pannain che andrà in scena **dal 31 gennaio al 12 febbraio 2023**.

  
Molti saranno poi i mattatori protagonisti dei loro one men show, come **Claudio Bisio** diretto da Giorgio Gallione in LA MIA VITA RACCONTATA MALE …“un catalogo degli inciampi e dell’allegria del vivere”; **Checco Zalone** in AMORE + IVA scritto da Medici, Rubino, Iammarino; **Giorgio Panariello** in FAVOLA MIA … promessa di divertimento garantito ed **Elio** in CI VUOLE ORECCHIO un omaggio ad Enzo Jannacci con la regia di Giorgio Gallione.  
Per i più giovani ci saranno stand up con Angelo Duro, Giorgio Montanini, Emiliano Luccisano e poi comici come Andrea Pucci, Pio e Amedeo, Carta Bianca e I Bugiardini.

  
Per finire, ricordiamo la ricca stagione di concerti, che recupera la vocazione musicale più autentica del Brancaccio, con nomi del calibro di **Anastacia** – che apre la stagione il 22 settembre -, **Macy Gray** il 18 ottobre, **Renga** il 14 novembre e **Umberto Tozzi** il 14 dicembre.

  
Qui il calendario completo di tutti gli eventi:

<div class="wp-block-group is-layout-flow wp-block-group-is-layout-flow">
  <div class="wp-block-group is-layout-flow wp-block-group-is-layout-flow">
    <div class="wp-block-file">
      <a href="https://progressonline.it/wp-content/uploads/2022/06/CALENDARIO-STAGIONE-2022-2023-Teatro-Brancaccio-2.pdf">CALENDARIO STAGIONE 2022-2023 &#8211; Teatro-Brancaccio</a><a href="https://progressonline.it/wp-content/uploads/2022/06/CALENDARIO-STAGIONE-2022-2023-Teatro-Brancaccio-2.pdf" class="wp-block-file__button" download>Download</a>
    </div>
  </div>
</div>