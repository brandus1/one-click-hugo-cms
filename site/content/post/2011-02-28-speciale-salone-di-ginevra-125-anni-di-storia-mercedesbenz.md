---
id: 3871
title: SPECIALE SALONE DI GINEVRA. 125 anni di storia Mercedes&#045;Benz
author: Redazione
type: "post"
guid: http://progressonline.it/2010/06/20/speciale-salone-di-ginevra-125-anni-di-storia-mercedesbenz/
url: "/?p=3871"
post_views_count:
- '5'
- '5'
categories: "['AUTO']"
---

**Folta la rappresentativa Mercedes-Benz** al prossimo Salone di Ginevra. Si comincia con **Forspeed**, con la quale **Smart** propone uno studio non convenzionale che coniuga al meglio mobilità eco-sostenibile ed elevato divertimento di guida. La nuova due posti si presenta senza tetto e cristalli laterali ed è dotata, al posto del parabrezza, di un deflettore piatto nello stile dei classici aeroplani superleggeri ad elica. Il risultato è il massimo piacere di guida all’aria aperta, garantito anche dalla scattante trazione elettrica, ulteriormente perfezionata grazie alla funzione Boost. Le prospettive per le future generazioni appaiono quindi particolarmente eccitanti, soprattutto perché il marchio smart è già entrato nell’era dell’elettromobilità.

**Con il Coupé della Classe C**, presentato in occasione del 125° anniversario della Casa con la Stella, Mercedes-Benz entra in un nuovo segmento di mercato con un Coupé compatto e dinamico. La due porte sportiva debutterà in anteprima mondiale al pubblico in occasione del Salone dell’Auto di Ginevra e sarà disponibile in Italia a partire dal prossimo giugno. Il nuovo Coupé è dotato di tutte le avanzate tecnologie dell’**ultima generazione di Classe C** e garantisce elevati livelli di piacere di guida ed un’efficienza esemplare. Classe C Coupé risponde perfettamente ai desideri di un Cliente giovane, tra i 35 ed i 45 anni, caratterizzato da successo professionale, stile di vita dinamico ed uno spiccato senso di responsabilità. Design esterno dinamico, interni di elevata qualità, consumi ridotti, sistemi di assistenza alla guida e telematica di nuova generazione: queste le principali caratteristiche della Classe C Nuova Generazione. Oltre ad una consistente riduzione dei consumi, pari al 31%, tutti i modelli Classe C Nuova Generazione a trazione posteriore sono equipaggiati di serie con la funzione ECO start/stop. Tutte le motorizzazioni sono BlueEFFICIENCY, altamente efficienti ed ecocompatibili. Per tutta la gamma, è disponibile il cambio automatico a sette rapporti , nella innovativa versione 7G-TRONIC PLUS con funzione ECO start/stop per le trazioni posteriori, e nella versione 7G-TRONIC per le trazioni integrali 4MATIC.

**Prestazioni ai massimi livelli** ed efficienza all’avanguardia per la nuova **Mercedes-Benz CLS 63 AMG**. La versione di punta del Coupé a quattro porte è equipaggiata con il motore V8 Biturbo AMG V8 di nuova concezione con potenza massima fino a 410 kW (557 CV) e coppia di 800 Nm, oltre al cambio sportivo a 7 marce SPEEDSHIFT MCT AMG. Il consumo di carburante pari a 9,9 litri per 100 km secondo il nuovo ciclo di marcia europeo assicura un risparmio di carburante del 32% rispetto al modello precedente. A garantire la massima eccellenza nella dinamica di marcia provvede la combinazione fra l’assetto sportivo RIDE CONTROL AMG con sospensioni a regolazione elettronica ed il nuovo avantreno, lo sterzo parametrico sportivo elettromeccanico AMG di nuova concezione e l’impianto frenante ad alte prestazioni AMG composito in ceramica, a richiesta. CLS 63 AMG convince per il look atletico ed il design originale di esterni ed interni. La dotazione di serie comprende anche gli innovativi proiettori a LED High Performance.

**La terza generazione di una delle sportive più emozionanti** ed apprezzate al mondo si prepara al debutto. Completamente rinnovata, la nuova SLK offre un piacere di guida ed un comfort open-air ancora più elevati e senza compromessi, proponendo un equilibrio perfetto tra design sportivo, eco-compatibilità, agilità, comfort nell’utilizzo quotidiano ed eleganza. La nuova SLK è inoltre il primo modello al mondo ad offrire il tetto rigido ripiegabile Panorama con MAGIC SKY CONTROL, il cui livello di trasparenza può essere regolato semplicemente attraverso un pulsante. Le potenti motorizzazioni a 4 e 6 cilindri con funzione ECO start/stop di serie garantiscono elevati livelli di efficienza ed un temperamento decisamente sportivo. Le brillanti prestazioni di questi motori si accompagnano a consumi sensibilmente ridotti rispetto al precedente modello (fino al 25% in meno). Gli equipaggiamenti di sicurezza e le diverse innovazioni tecnologiche rendono il Roadster compatto Mercedes-Benz il nuovo riferimento nel segmento.