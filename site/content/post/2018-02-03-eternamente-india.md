---
title: Eternamente India
author: Redazione
type: post
date: 2018-02-03T14:30:45+00:00
url: /?p=7950
colormag_page_layout:
  - default_layout
categories:
  - VIAGGI
tags:
  - destinazioni India
  - India
  - tempio India
  - turismo India
  - viaggio India

---
_<img decoding="async" loading="lazy" class="size-medium wp-image-7598 alignleft" src="https://progressonline.it/wp-content/uploads/2017/12/YOGA-DAY-2015-03-1000x600-600x600-300x300.jpg" alt="" width="300" height="300" />Perdersi in un monumentale misticismo, camminare seguendo l’intuizione del momento, lasciarsi coinvolgere dall’atmosfera sospesa e dai giochi di ombra e luce, rimanere incantati dall’incessante andirivieni di fedeli… **Benvenuti nel Sud dell’India**!_

Ogni età, ogni dominazione ha lasciato le sue tracce nei grandi monumenti dell&#8217;India: i grandi stupa che celebrano i momenti salienti della vita del Buddha, i templi scavati nella roccia e le pitture murali, le grandi architetture dell&#8217;era musulmana, i sontuosi palazzi.

Ne è un esempio lo Stato Meridionale del Tamil Nadu, antica patria della civiltà dravidica, gonfia di tradizioni religiose, filosofiche, artistiche, letterarie, mantenute nei secoli fino ad oggi.

Una terra che quasi non è stata toccata dalle invasioni straniere e che mantiene intatta l&#8217;eredità indiana come in nessun&#8217;altra regione del Paese, una delle culture più antiche e complesse del mondo. Lo si deve in gran parte ai Tamil, un popolo gentile ed affascinante, noto in tutta l&#8217;India per le sue spiccate capacità matematiche e scientifiche e per i colori brillanti dei sari delle donne che ornano i loro lunghissimi capelli neri con fiori freschi di stagione.

Da sempre i Tamil si sono dedicati alla religione, esprimendo il loro fervore nell&#8217;arte, con templi eretti come atto di fede e arricchiti dall&#8217;opera di valenti artigiani. Qui è nata anche la famosa danza ritmica indiana &#8220;Bharat Nathyam&#8221; che veniva eseguita nei templi in onore degli dei.<img decoding="async" loading="lazy" class=" wp-image-7597 alignright" src="https://progressonline.it/wp-content/uploads/2017/12/6847587038_8526a9147d_b-300x200.jpg" alt="" width="340" height="241" />

**La capitale Chennai (Madras), nota come &#8220;l&#8217;accesso per il Sud**&#8220;, è una roccaforte dell&#8217;induismo e centro proprio di quella danza tradizionale indiana e della scultura templare, oltre ad essere una città efficiente e brulicante di vita, con un’architettura che non ha uguali nel paese e un lungomare tra i più belli al mondo.

In un viaggio in quest’area non si può prescindere da una visita all’attraente **tempio di Meenakshi**, uno dei luoghi  di riferimento architettonici e culturali dell’India. L’entrata principale, circondata da alte mura, si affaccia sul lato orientale ed è chiamata «Santuario delle otto dee».

Ad accogliere fedeli e visitatori negozietti e bancarelle, per consentire a ognuno di portare al tempio il proprio dono, che si tratti di incenso, frutta, fiori, noci di cocco.

<img decoding="async" loading="lazy" class=" wp-image-7951 alignleft" src="https://progressonline.it/wp-content/uploads/2018/02/golden-lotus-300x225.jpg" alt="" width="346" height="262" /> Proseguendo si incontra  il **Golden Lotus Tank**, la piscina per le sacre abluzioni, e verso Nord il vero e proprio tempio-santuario della dea Minakshi, contornato da quattro Gopuram, torri decorate e vivacemente colorate, alte 46 metri.

Nel tempio ci si può muovere liberamente, ma sempre tenendo a mente che scarpe, calze e macchina fotografica vanno lasciate fuori e che non è possibile accedere ai sancta-sanctorum, il cuore del tempio riservato agli hindu.

Per la visita si può adottare l’abitudine dei devoti che si muovono all’interno del tempio procedendo sempre lungo un percorso in senso orario, giungendo nei pressi del cuore del tempio solo dopo averlo circumnavigato almeno una volta, operazione che potrebbe richiedere anche un paio di giorni se ci si sofferma sulle statue- 28.000 solo sulle torri &#8211; e sulla storia.

Una buona idea dopo avere vagato all’interno del tempio è salire sulla terrazza di uno degli empori nati davanti alle mura e osservare il complesso dall’alto, per avere un’idea globale della maestosità della struttura.

Un altro aspetto assolutamente da non perdere, è **l’incontro serale tra la divinità Shiva e la dea Meenakshi**, la “dea dagli occhi di pesce”.

<!--nextpage-->

**LE INTERVISTE, I PROTAGONISTI**

**<img decoding="async" loading="lazy" class=" wp-image-7900 alignleft" src="https://progressonline.it/wp-content/uploads/2018/02/Immagine-300x147.jpg" alt="" width="375" height="218" />Italia e India unite dal gusto**

La cucina indiana, col suo carico di spezie e le caratteristiche cotture tandoori è stata protagonista anche in Italia, in occasione dei festeggiamenti per il 69esimo Republic Day of India, occasione perfetta per fare un bilancio dell’andamento dei rapporti turistici e culturali tra i due Paesi.

**_S.E. Reenat Sandhu, Ambasciatrice dell&#8217;India in Italia e San Marino_**

**I festeggiamenti si affiancano all&#8217;inaugurazione dell&#8217;Indian Food festival. Come il cibo riesce ed è riuscito a cementare il legame tra i nostri due Paesi?**

Penso che il cibo sia la chiave per la convivialità e credo che i nostri due popoli siano molto simili in questo, nel condividere una grande passione per la buona tavola. La cucina italiana è molto apprezzata in India, proprio quanto il nostro patrimonio gastronomico è amato in Italia, per questo abbiamo invitato a Roma due chef indiani, per far sì che quante più persone possibili possano assaggiare e gustare i nostri piatti tipici. Incontro sempre più persone che conoscono e apprezzano soprattutto il nostro culto per le spezie e la nostra straordinaria varietà di piatti e di questo sono orgogliosa.

**Quest&#8217;anno l&#8217;India festeggia il 69esimo anniversario della Repubblica. Cosa rappresenta questa data e come il suo Paese festeggia l&#8217;occasione sia in India che in Italia?**

Il 26 gennaio 1950 abbiamo adottato la nostra attuale Costituzione, che garantisce al nostro popolo libertà, uguaglianza e giustizia. Volendo fare un bilancio di questi 69 anni, possiamo sicuramente affermare che l&#8217;India ha fatto grandi progressi in ogni ambito, sia economico che sociale. È un anno reso ancora più speciale dalle celebrazioni per i 70 anni di relazioni diplomatiche con l&#8217;Italia, che prevedono diversi eventi e performance culturali. La speranza è quella di lavorare insieme per raggiungere traguardi sempre più importanti.

**_Gangadhar, Direttore dell&#8217;Ufficio Nazionale del Turismo Indiano<img decoding="async" loading="lazy" class=" wp-image-7898 alignright" src="https://progressonline.it/wp-content/uploads/2018/02/india-300x148.jpg" alt="" width="378" height="210" />_**

_ _«La cucina è qualcosa da vivere come una vera esperienza di viaggio nel nostro Paese, scegliendo nella moltitudine di destinazioni che ha da offrire. Del resto in India è possibile sperimentare differenti stili di vita, di abbigliamento e varietà di cibo anche in brevissime distanze, con gli ingredienti che cambiano notevolmente da zona a zona.

Una meta ideale 365 giorni l&#8217;anno, un Paese a cui non manca niente, soprattutto da un punto di vista turistico. A parte gli itinerari più conosciuti, abbiamo un motto: &#8220;trova ciò che cerchi&#8221;. Avventura? In India si può praticare rafting, fare escursioni in kayak e vivere la natura più selvaggia. C’è poi il turismo rurale, quello legato al benessere, le possibilità uniche per la cura della salute. Stiamo crescendo anche da un punto di vista imprenditoriale, incoraggiando le aziende a venire nel nostro paese e investire, attraverso molti seminari e roadshow. La verità è che quando si arriva nel nostro Paese, quando si tocca il suo suolo si subisce un&#8217;attrazione che ti porta inevitabilmente ad amarlo. Un amore che continua a fare da richiamo, ancora e ancora. È qualcosa di incredibile».

&nbsp;