---
id: 3197
title: Turismo in fiera al TTG di Rimini
author: Redazione
type: "post"
guid: http://progressonline.it/2008/10/14/turismo-in-fiera-al-ttg-di-rimini/
url: "/?p=3197"
post_views_count:
- '8'
- '8'
categories: "['CULTURA E SPETTACOLO']"
---

 <span style="font-family: Tahoma; font-size: 10pt">Appuntamento dal 24 al 26 ottobre a Rimini con la principale fiera B2B del settore. Italia protagonista nelle trattative tra domanda e offerta</span>

<span style="font-family: Tahoma; font-size: 10pt">Il turismo si prepara alla stagione invernale. Impazienti di lasciarsi alla spalle un’estate tiepida in termini di prenotazioni e propensione alla spesa dei turisti, le imprese del comparto si incontreranno dal 24 al 26 ottobre a Rimini Fiera per partecipare alla 45° edizione di TTG Incontri-TTI, la principale fiera business to business del comparto, dove - in tre giorni di contrattazioni - si getteranno le basi della stagione turistica </span><span style="font-family: Tahoma; font-size: 10pt">2008-2009</span><span style="font-family: Tahoma; font-size: 10pt">, sia per quanto riguarda il movimento degli italiani all’estero, che per quanto riguarda il movimento degli stranieri in Italia. Le trattative, per questo secondo aspetto, saranno all’interno del workshop TTI, dove sono attesi oltre 600 tour operator internazionali provenienti da 56 Paesi del mondo, in cerca di nuove idee e proposte da inserire sui cataloghi di viaggio che distribuiranno nei rispettivi mercati. E proprio l’Italia sarà protagonista di questa 45° edizione di TTTG Incontri-TTI con un convegno nazionale dal titolo “terapeutico”: Italy is back. Imprese e istituzioni saranno chiamate a confrontarsi su come riconquistare le quote di mercato perse in questi ultimi anni, attraverso sforzi e obiettivi comuni in vista dei grandi eventi che caratterizzeranno la nostra offerta da qui al 2015 (Italia 150 nel 2011, Expo 2015).</span>

<span style="font-family: Tahoma; font-size: 10pt">Il convegno Italy is back rientra nel progetto “L’Italia che verrà” , novità 2008 di TTG Incontri: mostre, tavole rotonde e seminari per capire l’evoluzione dell’offerta turistica italiana nei prossimi anni in termini di prodotto, infrastrutture, tendenze, ricaduta economica. Numerose le altre novità che caratterizzeranno questa edizione, realizzata in partnership con Msc Crociere: per confermare il ruolo di TTG Incontri-TTI come il luogo privilegiato in cui si pensa e si progetta il turismo, un intero padiglione sarà dedicato alle tendenze del consumatore, alla tecnologia e all’innovazione delle imprese, mentre, per la prima volta, si parlerà di turismo su gomma con un’area dedicata al mondo dei bus, un segmento in costante espansione e sviluppo sul nostro mercato. Grazie all’accordo con MSC Crociere, inoltre, più di 2.000 agenti di viaggi arriveranno dal Centro e Sud Italia, per rafforzare il consistente numero di adv che già oggi frequentano ogni anno la fiera e che rappresentano lo zoccolo duro dei visitatori di TTG Incontri, consacrando l’evento come il principale punto di riferimento nel nostro Paese per la distribuzione del prodotto turistico. Oltre 30mila le presenze registrate nel 2007.</span>

**L’estate 2008**

<span style="font-family: Tahoma; font-size: 10pt">Sono positivi i segnali provenienti dai mercati stranieri sui flussi turistici verso il nostro Paese. L’euro forte nei confronti di molte monete straniere, dollaro americano in primis, ed il caro greggio, con gli inevitabili riflessi sui prezzi delle tratte aeree, rappresentano ad oggi le uniche variabili in grado di influenzare negativamente la propensione al viaggio, che resta comunque alta. Sul fronte europeo, tutti i maggiori mercati confermano un andamento positivo: in area tedesca, la Germania mostra un discreto incremento sul fronte del turismo organizzato, grazie anche alle offerte all inclusive e ad hoc per le famiglie che restano fondamentali per contrastare il caro prezzi; Austria e Svizzera presentano una situazione stabile rispetto alla scorsa stagione ma con incrementi da parte delle coppie giovani con buona capacità di spesa nella prima e l’affermarsi di una predilezione per i viaggi nelle stagioni primaverile ed autunnale a discapito di quella estiva nella seconda. </span>

<span style="font-family: Tahoma; font-size: 10pt">Continua la tendenza positiva della nostra destinazione sui mercati di Belgio, Olanda e Francia; stabile l’andamento nella penisola iberica e nel Regno Unito. Si conferma la ripresa dei mercati del Nord Europa, pur con incrementi più modesti rispetto alla scorsa stagione. Crescita sostanziosa infine per i mercati dell’Est Europa soprattutto per il segmento mare e città d’arte. Positivo l’andamento dei flussi dal Canada, grazie anche all’incremento dei collegamenti diretti. </span>

<span style="font-family: Tahoma; font-size: 10pt">Per gli USA, alcuni degli operatori interpellati forniscono dati di contrazione delle vendite intorno all’8-10% rispetto allo stesso periodo della stagione precedente, altri indicano una situazione stazionaria, ma è generalizzata la tendenza dell’ospite a cinque stelle ad orientarsi verso strutture meno costose (3 stelle, country-house, bed&amp;breakfast, albergo diffuso, ecc.). Continua in Brasile la crescita del turismo verso l’Europa da parte soprattutto della classe medio-alta, che predilige in Italia le città d’arte ma anche le località balneari più note come quelle della Costiera Amalfitana e della Sicilia.</span>

<span style="font-family: Tahoma; font-size: 10pt">In Asia i paesi emergenti di Cina, India e Corea continuano a mostrare trend positivi anche se la prima vedrà incrementi più modesti a causa dei Giochi Olimpici di Pechino e del clima post terremoto che ha determinato una flessione delle prenotazioni di viaggio.</span>

<span style="font-family: Tahoma; font-size: 10pt">In Giappone i flussi turistici continuano a mantenersi stabili verso l’Italia.</span>

<span style="font-family: Tahoma; font-size: 10pt">Sempre in crescita infine l’incoming da Australia e Nuova Zelanda, sia sul fronte dei baby boomers che dei target più giovani. Il protrarsi dell’emergenza rifiuti a Napoli occupa le pagine dei giornali europei con conseguenze negative sulla città e sulle altre località della Regione, pur in forme diverse. In generale, gli operatori esprimono giudizi positivi sull’andamento della destinazione Italia anche per il resto dell’anno pur in presenza di una congiuntura economica internazionale non troppo favorevole e del caro petrolio che rappresentano elementi di preoccupazione per il settore. La ripresa dell’economia americana auspicata sul finire dell’anno, in concomitanza con le elezioni presidenziali, costituisce un fattore di fiducia del settore turistico.</span>

**<span>Paolo Del Panta</span>**

[**www.ttgincontri.it**](https://www.ttgincontri.it)