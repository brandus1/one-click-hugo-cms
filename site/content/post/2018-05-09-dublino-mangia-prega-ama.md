---
title: 'Dublino: mangia, prega, ama'
author: Redazione
type: post
date: 2018-05-09T14:09:59+00:00
url: /?p=8544
colormag_page_layout:
  - default_layout
categories:
  - VIAGGI
tags:
  - cosa vedere Dublino
  - dove andare Dublino
  - Dublino
  - Dublino turismo
  - Irlanda
  - Irlanda turismo
  - viaggi Dublino
  - viaggi Europa
  - viaggi Irlanda

---
<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;"><img decoding="async" loading="lazy" class=" wp-image-8547 alignleft" src="https://progressonline.it/wp-content/uploads/2018/05/kilmainham-gaol-300x225.jpg" alt="" width="359" height="269" />Città di scrittori illustri e della birra color rubino, <strong>Dublino</strong> è la destinazione perfetta per chi intende coniugare cultura e divertimento. Quindi ecco in tre semplici punti cosa fare e dove andare nella costosa capitale d’Irlanda.</span>
</p>

<p style="margin: 0cm; margin-bottom: .0001pt; line-height: 24.3pt; background: white;">
  <strong><span style="font-size: 13.5pt; color: #444444;"> </span></strong>
</p>

<p style="margin: 0cm; margin-bottom: .0001pt; line-height: 24.3pt; background: white;">
  <strong><span style="font-size: 13.5pt; color: #444444;">MANGIA</span></strong>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;">Banalmente, uno qualsiasi dei pub del caratteristico quartiere di <strong>Temple Bar</strong> può andar bene. Ma se state cercando qualcosa di più sofisticato, con musica dal vivo e vista su <strong>Ha’ Penny Bridge</strong>, servizio veloce e dove bere una pinta di Guinness autentica la soluzione è solo una: il <strong>Merchants Arch</strong>. Propone <strong>piatti tipici</strong> come il bacon irlandese con verza o l’auld Dublin Coddle, accanto al più tradizionale Fish&Chips.</span>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;"> </span>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444; background: white;">Per gli appassionati della Guinness una tappa obbligata è senza dubbio la <strong>Guinness Storehouse</strong>. Offre un’esperienza sensoriale che passa attraverso la storia della bevanda, la sua lavorazione e infine la degustazione. È preferibile prenotare in anticipo se si vuole saltare la coda, scegliere il giorno e l’orario più comodo e risparmiare qualche euro sul biglietto (dal 10 al 30%).</span>
</p>

<img decoding="async" loading="lazy" class=" wp-image-8545 alignright" src="https://progressonline.it/wp-content/uploads/2018/05/temple-bar-quartiere-300x200.jpg" alt="" width="384" height="256" /> 

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;">Infine, se dico Irlanda dico <strong>Irish Coffee</strong>! Il tradizionale caffè con whiskey irlandese, servito in un bicchiere preriscaldato con una spruzzata di panna in cima. I prezzi per un Irish Coffee variano dai 6 agli 8€ ma spostandovi poco fuori dal centro città, si può trovare anche a 4/5€ (prezzo onesto!) senza perdere nulla in fatto di gusto.</span>
</p>

<p style="margin: 0cm; margin-bottom: .0001pt; line-height: 24.3pt; background: white;">
  <strong><span style="font-size: 13.5pt; color: #444444;"> </span></strong>
</p>

<p style="margin: 0cm; margin-bottom: .0001pt; line-height: 24.3pt; background: white;">
  <strong><span style="font-size: 13.5pt; color: #444444;">PREGA</span></strong>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;">La risposta è presto pronta: <strong>Saint Patrick’s Cathedral</strong>, un must! Il santo patrono d’Irlanda diffuse sull’isola il cristianesimo combinandolo a elementi celtici e pagani. La cattedrale in stile gotico, a lui dedicata, risale alla fine del XII sec. ed è tra le attrazioni più visitate del paese. Altrettanto importante la <strong>Christ Church Cathedral</strong>, affiancata lateralmente dal museo <strong>Dublinia</strong>, che ripercorre la storia vichinga e medievale della città.</span>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;"><img decoding="async" loading="lazy" class=" wp-image-8549 alignleft" src="https://progressonline.it/wp-content/uploads/2018/05/st-patrick-cathedral-300x225.jpg" alt="" width="368" height="276" />Tuttavia un viaggiatore indipendente non si ferma mai alle tappe da manuale ma <strong>va a scovare le vere chicche da esploratore</strong>. Prima fra tutte l’ex prigione di <strong>Kilmainham Gaol</strong>. Q<span style="background: white;">ui sono stati incarcerati uomini, donne e anche bambini che presero parte alla campagna per l’indipendenza irlandese. Un luogo spettrale ma anche di speranza e di sacrificio, passione e amor patrio. Vi furono giustiziati i principali esponenti di quella che è nota come <strong>Easter Rising</strong>, ovvero la rivolta contro il Regno Unito avvenuta nella settimana di Pasqua del 1916. All’interno di alcune celle è ancora possibile vedere graffiti e dipinti lasciati dai prigionieri. Questo carcere è stato abbandonato negli anni ’20 e trasformato in museo, talvolta anche in set cinematografico, ma tuttora è vietato scattare, per ragioni di sicurezza, delle foto al suo interno. Fa eccezione l’area ritratta nella foto qui sopra.</span></span>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;"> </span>
</p>

<p style="margin: 0cm; margin-bottom: .0001pt; line-height: 24.3pt; background: white;">
  <strong><span style="font-size: 13.5pt; color: #444444;">AMA<img decoding="async" loading="lazy" class=" wp-image-8546 alignright" src="https://progressonline.it/wp-content/uploads/2018/05/ha-penny-bridge-300x225.jpg" alt="" width="359" height="269" /></span></strong>
</p>

<p style="margin: 0cm; margin-bottom: .0001pt; text-align: justify; line-height: 24.3pt; background: white;">
  <span style="font-size: 13.5pt; color: #444444;">Dopo una passeggiata lungo le rive del <strong>fiume Liffey</strong> finirete per innamorarvi definitivamente di Dublino. Costeggiando il fiume si possono ammirare numerosi ponti ed edifici che, di notte, vengono illuminati dando vita a seducenti riflessi sull’acqua. Si tratta del <strong>Four Courts</strong>, sede della corte di giustizia irlandese, oppure del caratteristico <strong>Convention Center</strong>, progettato dall’architetto Kevin Roche, o ancora dei due <strong>ponti di Calatrava</strong>, dedicati rispettivamente a James Joyce e a Samuel Beckett. Un incontro tra moderno e antico non apprezzato proprio da tutti.</span>
</p>

&nbsp;

<p style="text-align: right;">
  Dal blog <a href="https://viaggiatriceindipendente.wordpress.com/">Viaggiatrice indipendente</a>
</p>