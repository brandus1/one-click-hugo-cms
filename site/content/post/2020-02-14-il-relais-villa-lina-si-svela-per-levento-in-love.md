---
title: Il Relais Villa Lina si svela per l’evento “In Love”
author: Redazione
type: post
date: 2020-02-14T10:48:59+00:00
url: /?p=12550
colormag_page_layout:
  - default_layout
categories:
  - VIAGGI
tags:
  - italian wedding

---
## Venerdì 14 Febbraio, dalle ore 19.00, il **Relais Villa Lina a Ronciglione (VT)**, ospiterà un elegantissimo galà dinner, ricco di tante emozionanti sorprese che, nel giorno di **San Valentino**, esalterà il tema dell’Amore.

Una serata estremamente romantica in una location meravigliosa, all’interno di un territorio ricco di storia, arte e cultura. Un’occasione unica per celebrare l’Amore in un luogo incantato ed evocativo, sospeso tra la fiaba e la realtà delle sue atmosfere uniche, che esaltano il sentimento per eccellenza. **Daniela Corti, e Silvia Jacopini,** brillanti wedding & event planner, forti della loro esperienza e rapite dal calore unico di questo luogo, hanno voluto fortemente mandare in scena in questa incantevole dimora l’evento “**In Lov**e”, il gala party di The Italian Wedding Stars, premio alle eccellenze del wedding che, ideato e realizzato da Daniela Corti, ha da poco spento i riflettori su una seconda edizione ricca di successi e consensi.

<img decoding="async" loading="lazy" class="alignleft wp-image-12551" src="https://progressonline.it/wp-content/uploads/2020/02/villa-lina-300x187.jpg" alt="" width="400" height="249" /> Dalla musica al cibo, dagli allestimenti ai dettagli, Daniela e Silvia, ispirate dalla bellezza dei luoghi, hanno voluto trasportare in questa occasione, tutta la loro professionalità nell’organizzazione di eventi straordinari e matrimoni da sogno, ideando e realizzando una serata in cui il trionfo dell’amore coinvolga gli ospiti, avvolgendoli in accoglienti atmosfere capaci di scaldare il cuore. Il dress code prevede l’abito nero elegante per gli uomini e l’abito lungo da sera per le signore, che saranno accolte dall’elegantissima padrona di casa, Paola Igliori artista e amante del bello che affonda solide radici familiari nello splendido territorio della Tuscia, regione che dimostra, con il proprio fascino, una crescente attitudine nel destination wedding.

**Casa Vostra**, la struttura del Relais che ospiterà il Galà Dinner, è un’elegante casa Ottocentesca rinnovata negli anni ’30. Con le sue stanze d’epoca, sorge al centro di un giardino simbolico e botanico di 2 ettari, immersa nel canto dell’acqua di diverse fontane, in stili che variano dal Barocco al Metafisico.

### La raffinata sala da pranzo si apre su una tranquilla veranda con tavoli e dondoli d’epoca.

Al suo interno un vasto salone con camino, tanti divani ed un lungo tavolo per cene conviviali in uno stile unico. **Gli ampi giardini all’italiana conducono alla piscina olimpionica del 1929**, alla scoperta delle fontane, delle meraviglie botaniche e dei punti bio-energetici dello straordinario parco tanto caro a Paola e che Daniela e Silvia hanno amato dal primo sguardo. Per questo evento nel quale verranno esaltate le tante bellezze di questi luoghi, hanno intessuto una serie di relazioni nel territorio, che culmineranno nella presenza all’evento di diverse figure delle istituzioni e del panorama culturale locale e nazionale, attente all’opera di valorizzazione della regione, delle sue ricchezze e della ricca filiera locale nell’arte dell’accoglienza e del ricevere.

<img decoding="async" loading="lazy" class="aligncenter wp-image-12563" src="https://progressonline.it/wp-content/uploads/2020/02/wedding-292x300.jpg" alt="" width="487" height="500" /> 

Foto dal sito internet di Relais Villa Lina