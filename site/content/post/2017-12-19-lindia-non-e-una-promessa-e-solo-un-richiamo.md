---
title: “L’India non è una promessa, è solo un richiamo.”
author: Redazione
type: post
date: 2017-12-19T13:31:50+00:00
url: /?p=7542
colormag_page_layout:
  - default_layout
categories:
  - VIAGGI
tags:
  - India
  - templi india
  - turismo India
  - viaggiare in India
  - viaggio in India

---
<img decoding="async" loading="lazy" class=" wp-image-7548 alignleft" src="https://progressonline.it/wp-content/uploads/2017/12/india-300x225.jpg" alt="" width="326" height="254" />

“_L&#8217;India non è una promessa, è solo un richiamo_&#8220;: la citazione è di Edward Forster, scrittore britannico e autore del libro &#8220;Passaggio in India&#8221;. Poche parole che esprimono l&#8217;aurea mistica che ruota attorno ad un paese tanto ascetico quanto enigmatico, ricco dei suoi templi, dei suoi luoghi e della devozione dei suoi abitanti.

**Esistono luoghi che, oltre ad essere veri e propri paradisi tropicali, mantengono forti tradizioni culturali dedicate proprio alla scoperta dell&#8217;individuo e del sé**. L’India è terra di sorprese e delizie, che abbina sacro e profano, destinazione ideale per tutte le stagioni e per chi vuole un’esperienza che, oltre al valore turistico, porta anche ad una riscoperta del proprio “io”.

**Una terra vibrante ed esotica** nella quale tradizione e gloria reale si esprimono in un trionfo di colore che rompe la continuità dell&#8217;immenso sfondo di sabbia del deserto.

La bellezza è tutta nelle tante differenti realtà che la compongono, ma che convivono in una globale armonia. Gente, tradizioni, costumi, musica, cucina tutto qui è intrigante, perfino i monumenti, forti inespugnabili, maestose &#8220;havelis” (magioni), trasudano cultura e tradizione ed esaltano risorse naturali di assoluta bellezza.

**Sacralità e storia nell’India del nord, “culla” dello yoga**

**C&#8217; è un&#8217;aura romantica che pervade il Rajasthan** e si percepisce in ogni angolo dello Stato, il che la rende una delle mete più esotiche per i turisti provenienti da tutto il mondo, perché ha preservato la propria etnicità e uno stile di vita tradizionale che si tramanda nel tempo.

Ne è un esempio Jodhpur, seconda città del Rajasthan e già capitale della regione storica del Marwar, meta turistica irrinunciabile, sia per l&#8217;abbondanza di templi e palazzi di interesse storico e artistico, che per l&#8217;imponente e maestoso forte di Mehrangarh, capolavoro dell&#8217;architettura rajput in pietra calcarea color ocra. Questo edificio fu utilizzato come residenza dai maharaja fino all&#8217;inizio del XX sec. e da sei secoli domina la città da un massiccio di 130 metri.

Soprannominata anche “Sun city” per la costante presenza del sole e di tempo sereno (che vista la vicinanza all&#8217;area del Deserto di Thar era facile immaginare), ma anche “Blue city” per il gran numero di abitazioni dipinte con tinta blu, Jodphur cattura e ha catturato l’occhio di milioni di visitatori ogni anno. Tra questi anche Steve McCurry è rimasto colpito dalla magia della città, tanto da aver immortalato con la sua macchina fotografica alcune strade di questo luogo unico.

<img decoding="async" loading="lazy" class="alignnone wp-image-7547 alignleft" src="https://progressonline.it/wp-content/uploads/2017/12/Munshi_Ghat_Varanasi-300x200.jpg" alt="" width="374" height="263" /> Tappa immancabile nel viaggio al nord dell’India è anche **Varanasi**, uno dei luoghi più caratteristici del paese contraddistinto dalle **Gath: scalinate che scendono verso il fiume e terminano a pelo dell’acqua.** Tra le città più antiche del mondo Varanasi è caratterizzata dai molteplici templi, dalle cerimonie e riti religiosi che si svolgono nel corso della giornata. Posto mistico, un’immersione nella cultura induista.

Altra località dall’elevato valore spirituale è quella di Rishikesh, detta il “luogo dei saggi”, meta perfetta per chi vuole praticare lo yoga, immergendosi nella meditazion. Non a caso questo luogo è conosciuto anche come la “capitale mondiale dello Yoga”.

Qui vi accorgerete come, oltre a essere un complesso sistema filosofico, lo yoga è, soprattutto, una scienza che conta tra i 3.000 e i 6.000 anni di vita, le cui nozioni sono fondate su esperienze, esperimenti e tecniche tramandate da mistici, santi, e dai saggi scritti sulla disciplina.

**Una di queste leggende narra di come sia stato un pesce il primo essere ad acquisire i segreti dello yoga**. Questo, nuotando vicino a una caverna, nell’Oceano Indiano, rimase incantato dalla voce del dio Shiva, l’inventore dello yoga, che illustrava alla sua sposa Parvati le posizioni da lui create e destinate ad essere praticate dagli dei. Ascoltando questi insegnamenti il pesce si tramutò in un uomo e, da quel momento, divenuto Matsyendra (che in sanscrito significa “pesce fatto uomo” o “signore dei pesci”) tramandò agli uomini le tecniche ascoltate dal dio Shiva, divenendo il primo maestro di yoga (_yogin_). **La narrazione evidenzia le trasformazioni fondamentali che l’uomo può produrre su di sé beneficiando della pratica yoga**, grazie alla quale può esaltare a pieno le proprie qualità umane (trasformandosi in un vero uomo). Infatti il termine yoga deriva dal sanscrito “yuj”, che sta a significare “congiungere”, “unire”; secondo la filosofia tradizionale, grazie allo yoga, l’anima individuale (o _jîvâtman_) si ricongiunge con l’anima universale e divina (o _paramâtman_), l’uomo è perciò destinato a sentirsi parte di una più vasta e completa entità.<img decoding="async" loading="lazy" class="alignnone wp-image-7543 alignright" src="https://progressonline.it/wp-content/uploads/2017/12/yoga-india-300x200.jpg" alt="" width="360" height="240" />

Non va dimenticato che, prima di essere un complesso quanto antico sistema filosofico lo **yoga è, soprattutto, una scienza**, le cui nozioni sono fondate su esperienze, esperimenti e tecniche tramandate da mistici, santi, e dai saggi scritti sull&#8217;argomento.

Non a caso, in India, vengono organizzate lezioni di yoga gratuite per i dipendenti pubblici, quasi tutti gli spazi verdi sono giornalmente invasi da chi pratica la disciplina, considerata, dai più, il modo migliore per iniziare la giornata.

Rishikesh è il luogo ideale per tutti coloro che siano alla ricerca della pace della mente e di una naturale connessione con la propria sfera spirituale. Circondata dalle cime innevate dell&#8217;Himalaya, è la tappa iniziale del pellegrinaggio indù di Yatra Char Dham, considerato come il più sacro di tutti ed ospita il Ghat Triveni, il punto di confluenza di più fiumi sacri: il Gange, lo Yamuna e il Sarawati.

<!--nextpage-->

**Perdersi nel tempo nell’India del sud**

Tra i miti di una civiltà che risale a quasi 5000 anni fa, ma che ha saputo preservare tradizioni antiche e radicate e pratiche sempre più apprezzate e diffuse per rivitalizzare il fisico e l&#8217;anima, si erge la bellissima regione del **Kerala**, in cui, secondo antichi testi, i trattamenti terapeutici Ayurvedici avrebbero la massima efficacia.

<img decoding="async" loading="lazy" class="wp-image-7552 alignleft" src="https://progressonline.it/wp-content/uploads/2017/12/kerala-300x150.jpg" alt="" width="339" height="180" /> 

Specifici per alcuni disturbi, questi rimedi sono un ottimo antidoto alla stanchezza fisica, mentale e spirituale, conseguenza dello stress della società moderna e del suo stile di vita.

Una terra leggendaria quella del Kerala, che rimanda la sua origine al mito. Si racconta infatti che una dea guerriera, Bhadrakali, generata dal terzo occhio del dio Shiva, dopo aver sconfitto il temibile demone Darikan, ricevette dal dio onnipotente il compito di scegliere un luogo sulla terra dove stabilirsi e vegliare sul genere umano. Bhadrakali, scelse senza esitazioni il Kerala, nella parte meridionale dell&#8217;India.

Tra leggenda e realtà, **ogni visita nell’India del Sud equivale a un viaggio indietro nel tempo**: templi, palazzi, meraviglie naturali. In questa sorprendente abbondanza di attrazioni, spunta il Tempio di Meenakshi a Madurai, una delle più antiche città del Tamil Nadu, conosciuta anche come &#8220;la città del nettare&#8221;.<img decoding="async" loading="lazy" class=" wp-image-7544 alignright" src="https://progressonline.it/wp-content/uploads/2017/12/Tempio-di-Meenakshi-a-Madurai-225x300.jpg" alt="" width="280" height="328" />

Il **Tempio di Meenakshi** ne è il simbolo più famoso: una straordinaria opera architettonica composta da molteplici edifici, la maggior parte dei quali costruiti tra il XII e il XVIII secolo: due santuari, 12 gopuram (ovvero le torri monumentali che decorano l&#8217;ingresso di un tempio) e centinaia di mandapams, corridoi con colonne riccamente decorati con sculture e dipinti.

La grande abilità architettonica dell&#8217;antica India rivive ogni giorno tra queste mura e negli occhi di chiunque vi acceda, varcando la soglia dell&#8217;Ashta Shakthi Mandapam &#8211; il corridoio del santuario della dea Meenakshi – in cui ci si perde ad ammirare il soffitto emisferico decorato da numerosi bassorilievi colorati, oppure immergendosi nel Potramaraukulam, o Golden Lotus Tank, l&#8217;antica piscina in cui il bagno diventa sacro,  o ancora lasciandosi travolgere dai colori delle pareti dei corridoi e delle colonne, ricoperte di quadri e pitture di numerose divinità.<img decoding="async" loading="lazy" class=" wp-image-7546 alignleft" src="https://progressonline.it/wp-content/uploads/2017/12/hall-of-thousand-pillars-300x225.jpg" alt="" width="343" height="244" />

Ma, più di ogni altra cosa, **è la sala delle 1000 Mandapam a lasciare un ricordo indelebile nel cuore del visitatore**. È la parte più famosa del Tempio, in cui si contano mille colonne scolpite, ciascuna delle quali è un bell&#8217;esempio dell&#8217;arte dravidica.

Visitare questa meraviglia architettonica è davvero molto semplice, poichè Madurai è uno dei principali nodi ferroviari del Sud dell’India, l&#8217;aeroporto si trova a circa 10 km dal centro della città ed è collegato con voli giornalieri da Bangalore, Chennai, e molte altre città indiane, o si può tranquillamente scegliere l&#8217;efficiente rete stradale.

&nbsp;

**_PILLOLE DI VIAGGIO_**

_Mr. C. Gangadhar, Direttore dell&#8217;Ufficio del Turismo Indiano in Italia_

“L&#8217;Italia, tra i paesi europei, è uno dei più importanti per la promozione delle rotte turistiche nel nostro paese, e i dati che stiamo ricevendo sono estremamente positivi in merito al numero di arrivi dall&#8217;Italia. Per questo abbiamo in programma la partecipazione a fiere, mostre, roadshow e seminari d&#8217;approfondimento, con sempre maggiore attenzione sulle proposte per le famiglie, per i viaggi di lavoro e i viaggi stampa in India, per far conoscere quanto più possibile le nostre svariate destinazioni, che sono ideali 365 giorni l&#8217;anno.

L&#8217;espressione “un viaggio da fare almeno una volta nella vita” non è sufficiente. Tutt&#8217;altro, ne sarebbero necessari almeno due o tre, perché non parliamo di un paese, ma di un vero e proprio continente. L&#8217;India con il suo popolo, con la sua cucina e la sua cultura è in grado di offrire tutto, ecco perché è incredibile.

Un ventaglio infinito di proposte in grado di regalare un pezzo di India a ogni viaggiatore, per portarlo per sempre nel cuore”.

** ****L&#8217;India è da sempre in grado di compiere una magia sotto gli occhi attoniti del viaggiatore, una magia che lo costringe a tornare più e più volte, nel vano tentativo di esaurirne la conoscenza**

** ****Il paese dai mille volti, quello della calda accoglienza, della civiltà millenaria, della storia dell&#8217;uomo, dei colori, del ritmo e molto altro**