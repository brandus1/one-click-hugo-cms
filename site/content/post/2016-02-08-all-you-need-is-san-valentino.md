---
id: 4017
title: All you need is&#8230; San Valentino
author: Redazione
type: "post"
guid: http://progressonline.it/2016/02/08/all-you-need-is-san-valentino/
url: "/?p=4017"
post_views_count:
- '14'
- '14'
categories: "['VIAGGI']"
---

*Trascorrere una serata speciale all’insegna del benessere in una cornice romantica o stupire con un momento che rimarrà unico per sempre?*

<div> </div><div>Quale scenario migliore per un fine settimana all’insegna delle coccole se non quello definito dalle magnifiche vette trentine. Qui sono molte le strutture che offrono trattamenti e suite su misura delle esigenze degli innamorati. </div><div>Lo Sport &amp; Kurhotel Bad Moos di Sesto, con i suoi ambienti esclusivi, apre le porte di una nuova area con la «Panoramic Sauna St. Valentin “Cembra”». In legno di cirmolo e con gettate di vapore agli aromi del bosco, questa sauna offre una vista incantevole sulle montagne e sulla chiesetta St. Valentin e l’accesso alle docce a cascata sulfurea per un comfort anche salutare. </div><div>Dopo la sauna, sosta nella Sala relax Old Stube, una location esclusiva e preziosa, in legno di cirmolo e di design, ricavata in un’antica Stube gotica del 13esimo secolo. </div><div>L’amore si respira nell’atmosfera romantica e suggestiva che riporta la mente alla serenità e al saper vivere dei tempi passati: nella SPA-Suite Rustically Balneo ad esempio, c’è un ambiente speciale arredato con due tinozze di legno, un letto matrimoniale ad acqua con rossi cuscini per il relax e il caminetto con il pentolone in rame. Qui, avvolta dal calore del fuoco, la coppia si gode un fantastico bagno profumato, accompagnato da un buon bicchiere di prosecco e da qualche stuzzichino. Top del romanticismo è anche la gita in slitta trainata da cavalli, un rito d’altri tempi che accompagna la coppia, avvolta in una calda coperta, tra i boschi e le vallate della incontaminata Val Fiscalina. </div><div>www.badmoos.it </div><div> </div><div>La Toscana è un’altra destinazione ideale per una fuga romantica all’insegna del caldo abbraccio delle acque termali, con tre rinomate strutture del benessere del gruppo Italian Hospitality Collection.</div><div>Bagni di Pisa Palace, in un’antica residenza dei Lorena a San Giuliano Terme, è noto per le sue acque termali di sorgente altamente curative, ma anche per l’ottima offerta culinaria dello chef Umberto Toscano, che solleticherà il palato degli ospiti con una raffinata cena a lume di candela.</div><div>Il giorno dopo, invece, ci si potrà dedicare al relax nella Spa termale con il percorso “Salus per Aquam” e abbandonarsi al benessere di un massaggio rilassante, con la consulenza di un medico tutor. </div><div>A San Casciano dei Bagni, in provincia di Siena, sorge il Fonteverde Tuscan Resort &amp; Spa, una villa medicea nel verde della Val d’Orcia ricca di sale rinascimentali, giardini e numerose piscine termali. Per San Valentino, la struttura offre una cena nell’elegante Ristorante Ferdinando I e, per concludere il weekend, un percorso Bioaquam, Etrusco, Kneipp, una consulenza cosmetologica e un “Aromatic massage”. Per festeggiare in modo alternativo, inoltre, il 13 febbraio, dalle 20.00 a mezzanotte, sarà all’insegna della “Sparty Night San Valentino” per trascorrere una serata speciale sotto la cascata della piscina termale a 38°, lasciarsi cullare dagli idromassaggi e dalla degustazione di delizie toscane e bollicine.</div><div>Infine, al Grotta Giusti Resort Golf &amp; Spa, con la Grotta termale naturale più antica al mondo e il suo esclusivo programma Longevity, si consiglia una cena al Ristorante La Veranda e il giorno dopo un percorso depurativo e rilassante nella Grotta Termale tra le zone Inferno, Purgatorio e Paradiso, un percorso nella piscina Bioaquam e un massaggio rilassante e distensivo “Passione all’olio di vinaccioli e gelsomino”. Anche Grotta Giusti propone un pacchetto per la sola giornata di San Valentino, con lo speciale San Valentino in piscina, con bagno sotto le stelle nella grande piscina termale con idromassaggi subacquei, nella Grotta naturale e con cena a buffet con le delizie dello chef e musica dal vivo.</div><div><input height="150" src="/FCKFiles/Grotta Giusti LOW.jpg" type="image" width="200"></input></div><div>www.ihchotels.it </div><div> </div><div>Perché non regalarsi un’indimenticabile esperienza di relax condivisa con il proprio bambino durante la dolce attesa? Un regalo ideale per le future mamme è un soggiorno presso l’Hotel Terme Merano, dove concedersi il trattamento Lomi Hapai, un rituale per il corpo e massaggio rilassante nato appositamente per la maternità.</div><div>Ereditato dall’antica tradizione hawaiana, il massaggio agli oli essenziali è una novità nella SPA 5 Elements dell’hotel ed è proposto in un particolare momento dell’anno in cui il corpo affronta il freddo invernale. </div><div>50 minuti di carezze mirate a sciogliere i vari blocchi che possono svilupparsi a causa dello stress e dell’affaticamento provocati dal peso corporeo e dal cambiamento ormonale. Il massaggio si può fare dal quarto mese di gravidanza e viene effettuato in posa supina e laterale a differenza delle altre tecniche di massaggio classico; la posizione è ideale per far ritrovare ad entrambi mamma e bambino relax e benessere.</div><div>www.hoteltermemerano.it </div><div> </div><div>Il "sì" più romantico</div><div>Il “Four Seasons Resort Maldives” di Landaa Giraavaru ha inaugurato una location unica per celebrare le nozze: il nuovo padiglione "galleggiante" in mezzo al mare, dove gli sposi potranno dire "SÌ" sospesi sulle acque dell’Oceano, nel cuore della biosfera marina patrimonio dell’UNESCO. </div><div>Situato nella punta nord-occidentale dell’atollo di Baa e raggiungibile solo in barca, il nuovo Padiglione Wedding è una piattaforma di 45 m², con un alto soffitto e un corridoio centrale realizzato in vetro che termina su un romantico spazio in teak con vista sull’infinito orizzonte.</div><div>Anche se la natura stessa è già l’unica decorazione necessaria, gli sposi possono scegliere di personalizzare la location con fiori, candele e drappeggi e selezionare i colori preferiti prendendo spunto dalla natura circostante, dai limpidi azzurri cielo alle tonalità scarlatte del tramonto.</div><div><input height="205" src="/FCKFiles/WATER-WEDDING-MALDIVES-376403.jpg" type="image" width="320"></input></div><div> </div><div>www.fourseasons.com</div><div> </div><div> </div><div>Bouquet in tinta, decorazioni floreali a regola d’arte, altare, celebrante e scambio di anelli, anche al “St. Regis Bora Bora Resort”. Quello che cambia sono la location e gli abiti che non hanno nulla di convenzionale. Qui ci si può sposare (anche) quattro metri sotto il livello dell’acqua. Nessun abito fluttuante per lei, nessuno smoking per lui, outfit sostituiti da mute da sub degne dei migliori esploratori di fondali, con tanto di respiratori e auricolari.</div><div>La funzione dura circa 25 minuti e per pronunciare il fatidico sì basta alzare i pollici.</div><div>Gli sposi potranno scegliere tra due pacchetti: cerimonia sott’acqua, bottiglia di Champagne e video della cerimonia oppure, in aggiunta, anche il pranzo e un reportage fotografico su isola privata.</div><div><input height="168" src="/FCKFiles/bora.jpg" type="image" width="299"></input></div><div>www.stregisborabora.com </div><div> </div><div>Se, poi, quello che cercate è una luna di miele nell’affascinante città rossa, Dar Darma, riad di lusso nel cuore di Marrakech, è di certo il luogo ideale, con le sue atmosfere preziose e accoglienti, per vivere piacevoli avventure ed esperienze uniche e indimenticabili.</div><div>Non solo a San Valentino, questa dimora dalle mille e una notte è un vero e proprio nido d’amore, con sei romantiche suite finemente arredate, la tradizionale cena marocchina a lume di candela e le colorate babouches in perfetto stile locale. Inoltre, la coppia potrà trascorrere momenti di puro relax nel tradizionale hammam interno per rigenerare corpo e mente, o trascorrere del tempo nelle terrazze del riad a bordo piscina. </div><div><input height="146" src="/FCKFiles/dar.jpg" type="image" width="218"></input></div><div>www.dardarma.com</div><div> </div><div> </div>