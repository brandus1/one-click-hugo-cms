---
title: 'Speciale Fleet Management: tra crisi e opportunit'
author: Redazione
type: post
date: 2011-03-13T23:00:00+00:00
url: /?p=3787
post_views_count:
  - 16
  - 16
categories:
  - AUTO

---
&nbsp;

<p align="justify" style="margin&#45;bottom: 0cm">
  Continua a essere il benefit preferito dagli italiani. Prima dei ticket restaurant, dei cellulari, della copertura infortuni e medica, dei piani pensionistici integrativi e dei contributi per lo sport e il tempo libero. Tutte le ricerche di mercato concordano: la vettura aziendale resta in cima ai desideri di quadri e dirigenti delle imprese del nostro Paese, un bene tangibile che non solo appaga il desiderio di visibilit&agrave;, ma coinvolge anche aspetti relazionali della vita privata e della famiglia.<br /> Negli ultimi anni la politica retributiva delle aziende si &egrave; spostata verso una maggiore incidenza e articolazione della sua parte variabile e la concessione dell&rsquo;auto &egrave; in prima fila, pi&ugrave; efficace di un aumento di stipendio, costa meno e al dipendente rende di pi&ugrave;. Le imprese lo ritengono uno strumento di grande importanza per fidelizzare il dipendente e sottrarlo alle sirene della concorrenza, un aspetto quanto mai importante oggi che sulle risorse umane vengono investite ingenti risorse finanziare e aspettative. <br /> In Italia la diffusione di benefit e di servizi dedicati al personale dipendente pur essendo in aumento, &egrave; ancora limitata e concentrata soprattutto nelle imprese di maggiori dimensioni o in settori specifici come l&rsquo;industria farmaceutica, la gdo, la consulenza, a differenza degli Stati Uniti, dove coinvolge anche piccole e medie imprese.&nbsp; A fruirne poi sono generalmente i dirigenti, con quadri e&nbsp; impiegati coinvolti in modo marginale e con l&#8217;esclusione di un&rsquo;ampia fetta di lavoratori. <br /> Il fleet management consiste nel beneficiare dei servizi di noleggio a lungo termine, lasciando alle aziende la propriet&agrave; dell&rsquo;auto. Questa formula &egrave; utilizzata da aziende di ogni dimensione che hanno veicoli in propriet&agrave; o in noleggio che scelgono di demandare in outsourcing solo una parte dei servizi. &Egrave; un business che, attualmente, pu&ograve; contare, come si diceva, su volumi di business ridotti, ma in continuo aumento. Il fleet management &egrave; nato da una opzione del long term, venendo incontro alle esigenze dei clienti, offrendo un servizio pi&ugrave; ampio e diversificato da parte dagli operatori tradizionali, dalle case automobilistiche e da imprese specializzate.<br /> Il noleggio a breve termine &egrave; invece un&rsquo;operazione che mette a disposizione del cliente una autovettura per un periodo che va da un giorno, una settimana a qualche mese. Tra i servizi correlati ci sono la copertura assicurativa RC, il furto e incendio e, a richiesta, anche la polizza kasco. Unica preoccupazione riempire il serbatoio con il carburante. Il servizio &egrave; erogato soprattutto negli aeroporti, nelle stazioni ferroviarie e negli uffici dislocati nelle banchine dei porti.<br /> Il noleggio a lungo termine pu&ograve; variare da uno a tre anni, e meno frequentemente si pu&ograve; estendere fino a 48&#45;60 mesi. E&rsquo; previsto il pagamento di un canone mensile come copertura delle spese dalla tassa di propriet&agrave;, bollo, manutenzione ordinaria e straordinaria alla gestione dei sinistri, assicurazione, cambio pneumatici e gestione delle multe. L&rsquo;azienda che prende a noleggio il veicolo deve badare al solo carburante e seguire le istruzioni per una corretta manutenzione dell&rsquo;auto, con controlli periodici nelle autofficine convenzionate.<br /> Il canone varia dal tipo di automezzo che &egrave; stata noleggiata, dalla durata del contratto, al chilometraggio previsto e in base al tipo di servizi supplementari che vengono scelti: auto sostitutiva, strumenti di gestione della car policy, rapporti informativi sull&rsquo;utilizzazione dell&rsquo;autoveicolo e la carta di credito per l&rsquo;acquisto del carburante.<br /> I vantaggi per le imprese che optano per il noleggio al posto della propriet&agrave; delle auto sono molteplici. Il noleggio di un&rsquo;auto per un periodo da 12 a 60 mesi consente alle aziende, un risparmio medio del 15% circa. Inoltre, la locazione consente di trasformare i costi variabili e imprevedibili in costi fissi, concentrando le proprie risorse finanziarie sul core business.
</p>

<p align="justify" style="margin&#45;bottom: 0cm">
  Ma il 2009 &egrave; stato un anno difficile<br /> Il noleggio &ndash; che nel 2008 aveva &ldquo;salvato&rdquo; il mercato con 290.000 auto immatricolate &ndash; nel 2009 ha accusato un clao del 25%, fermandosi a meno di 220.000 unit&agrave;. Tali volumi sono distribuiti tra noleggio a lungo termine (poco pi&ugrave; di 150mila vetture nel 2008 con un calo del 24% nel 2009) e noleggio a breve termine (che non ha superato le 100mila immatricolazioni nel 2009, a fronte delle circa 140mila vetture del 2008). Indubbiamente entrambi i settori hanno accusato la crisi, ma con fenomeni diversi, che vale la pena approfondire.
</p>

<p align="justify" style="margin&#45;bottom: 0cm">
  La crisi frena il NLT<br /> Nel 2009 le imprese hanno giocato in difesa sulla flotta auto, assumendo alcune iniziative che hanno frenato la crescita del parco circolante e &ndash; di conseguenza &ndash; diminuito le immatricolazioni.<br /> Ci sono state riorganizzazioni e ristrutturazioni, finalizzate al contenimento dei costi, che hanno riguardato anche il personale viaggiante (la flotta), nella misura in cui i clienti delle imprese acquistavano meno e richiedevano meno servizi. Ancora, le imprese hanno cercato ove possibile di sostituire le auto in scadenza con modelli di fascia inferiore, aiutate in questo dalla politica di prodotto delle Case: ogni nuova versione della stessa auto &egrave; pi&ugrave; grande della precedente. Il caso pi&ugrave; evidente &egrave; la Delta, ma anche la nuova Polo, che non ha nulla da invidiare come dimensioni alla vecchia Golf di un po&rsquo; di anni fa.<br /> Infine, le imprese hanno agito anche sull&rsquo;assicurazione, chiedendo di aumentare le franchigie (lo &ldquo;scoperto&rdquo; &ndash; costo eventuale) e ridurre i premi (costo certo), e sull&rsquo;auto sostitutiva: di livello inferiore, magari con un tetto di utilizzo che riduce il costo fisso e certo, o addirittura pagandola a consumo effettivo (payper&#45; use).<br /> Ma il fenomeno di gran lunga pi&ugrave; rilevante &egrave; stato ancora quello dell&rsquo;allungamento dei contratti di noleggio a lungo termine in scadenza. I noleggiatori l&rsquo;hanno caldeggiato per rimandare la vendita dell&rsquo;usato (visto il crollo dei valori residui), se non a tempi migliori, almeno a quando il valore del veicolo sar&agrave; pi&ugrave; basso e dunque lo scostamento percentuale tra valore atteso e valore reale sar&agrave; comunque meno doloroso, per tacere del fatto che allungando e ricalcolando si riesce sempre a recuperare quel tanto di margine che aggiusta la redditivit&agrave; del contratto.<br /> Ai clienti &egrave; andata bene perch&eacute;, in tempi di contenimento dei costi, cambiare le auto dei dirigenti non era la mossa pi&ugrave; intelligente da fare. <br /> La prudenza del RAC. L&rsquo;autonoleggio a breve ha immatricolato nel 2009 40mila auto in meno rispetto al 2008, di cui 37mila tra gennaio e maggio. La crisi ha colpito le aspettative e la programmazione dei viaggi, sia turistici che d&rsquo;affari, e dunque le prenotazioni erano scarse e suggerivano prudenza. Poi &egrave; andata meno peggio del previsto, ma ormai le auto non erano state ordinate. E quelle ordinate non sempre venivano consegnate in tempo, con i ritardi accumulati sul mercato retail dai costruttori, che non si aspettavano che con simili incentivi la domanda scoppiasse.<br /> La seconda parte dell&rsquo;anno non &egrave; stata tanto diversa dal 2008, anche perch&eacute; la domanda, come detto, &egrave; stata pi&ugrave; vivace, tanto da mettere i noleggiatori nelle condizioni di selezionare i clienti a cui dare l&rsquo;auto: ai turisti che pagano tanto piuttosto che ai grandi clienti business che pagano poco (ma chiedono tanto).
</p>

<p align="justify" style="margin&#45;bottom: 0cm">
  &nbsp;
</p>

<p align="justify" style="margin&#45;bottom: 0cm">
  <strong>a cura della redazione</strong><br /> &nbsp;
</p>