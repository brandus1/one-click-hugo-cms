---
id: 3361
title: Istria
author: Redazione
type: "post"
guid: http://progressonline.it/2009/05/26/istria/
url: "/?p=3361"
post_views_count:
- '12'
- '12'
categories: "['VIAGGI']"
tags: "['natura', 'vacanze']"
---

<span style="font-size: small; "><font face="Tahoma, sans-serif">L’Istria, la regione turistica più settentrionale dell’Adriatico croato, anche quest’anno attende i suoi turisti con numerose novità e contenuti interessanti. Destinazione più vicina ai mercati turistici d’irradiazione come l’Italia, la Slovenia e l’Austria, ma spesso anche meta di turisti provenienti dalla Germania, Francia, Gran Bretagna, paesi scandinavi e numerosi altri paesi europei e non, questa regione offre programmi diversi che attirano ospiti dai più svariati gusti ed affinità. Da tempo, gli operatori turistici istriani hanno capito che un turismo che si protrae tutto l’anno non può basarsi soltanto su mare e sole ed è per questo che oggi i visitatori dell’Istria possono godere di un’ottima offerta gastronomica, ben 2500 chilometri di itinerari ciclistici, strade del vino e le sempre più famose strade dell’olio d’oliva e molto altro. Se in passato i turisti soggiornavano prevalentemente nelle destinazioni vicino al mare, oggi l’offerta si è estesa anche all’entroterra dell’Istria. </font></span>

<span style="font-size: small; "><font face="Tahoma, sans-serif">Di anno in anno cresce il numero di ville, case vacanza, bed and breakfast e altre forme di alloggio, inclusi gli agriturismi che sono particolarmente interessanti e presso i quali l’agricoltura rimane l’attività principale mentre il turismo riveste per il proprietario solo un ruolo aggiuntivo.</font></span>

<span style="font-size: small; "><font face="Tahoma, sans-serif">Un numero sempre crescente di turisti sceglie di trascorrere la propria vacanza nella tranquillità dell’entroterra d’Istria, combinando così due piaceri: il soggiorno in un bellissimo ambiente rurale nei pressi del mare e nell’atmosfera delle cittadine di mare istriane quali Umag (Umago), Rovinj (Rovigno), Pore? (Parenzo), Pula (Pola), Vrsar (Orsera) e molte altre ancora, come anche il fatto di trovarsi a pochissimi chilometri di distanza dal mare. E’ importante aggiungere che la regione dell’Istria comprende anche il Parco nazionale Brioni, arcipelago di isole noto per aver ospitato numerosi politici provenienti da tutto il mondo, per la sua meravigliosa natura nonché per i ritrovamenti archeologici. </font></span>

<span style="font-size: small; "><font face="Tahoma, sans-serif">Questo è il luogo ideale per una vacanza all’insegna del relax. L’Istria è una destinazione attraente per tutti gli amanti della cucina autoctona, dell’ottimo vino e dell’olio d’oliva, per il quale gli olivicoltori istriani hanno ottenuto numerosi ed importanti riconoscimenti internazionali. L’ottima offerta gastronomica è la ragione delle frequenti visite di ospiti durante tutto l’arco dell’anno, soprattutto di quelli provenienti dai paesi vicini. Quest’anno l’offerta istriana è stata notevolmente arricchita grazie alla costruzione dell’hotel Monte Mulini a Rovigno, il quale va ad aggiungersi al finora unico albergo in Istria di categoria così alta, l’hotel Sol Koralj Umag. </font></span>

<span style="font-size: small; "><font face="Tahoma, sans-serif">Inoltre, vi sono molti altri hotel a tre e quattro stelle la cui qualità degli alloggi e ricca offerta attirano numerosi ospiti abituali ma che allo stesso tempo guadagnano anche sempre più ospiti nuovi. Grazie al progetto Domus Bonus, attraverso il quale la comunità locale cerca di dare rilievo alla qualità dell’attività casalinga, anche questo tipo di sistemazione ha raggiunto un livello invidiabile e permette agli ospiti di trascorrere una vacanza all’insegna dello stile di vita della popolazione locale. Gli operatori turistici istriani da anni ormai sono attivi nel settore della promozione del turismo locale ed utilizzano non solo metodi classici, ma anche pubblicità online ed un servizio di prenotazione via Internet. Oltre alla possibilità di prenotare online, entro l’inizio dell’estate è prevista anche l’entrata in funzione del servizio turistico di informazione e di vendita per il territorio dell’Istria, presso il quale sarà possibile ricevere informazioni ma anche effettuare prenotazioni. Da notare anche i numerosi spettacoli culturali e le manifestazioni tradizionali che arricchiscono ulteriormente l’offerta delle destinazioni turistiche e che rendono ancora più interessante la permanenza degli ospiti in Istria.</font></span>

<span style="font-size: small; ">(Nella foto una veduta di Umag, nota anche per un importante torneo di tennis che si disputa tutti gli anni)</span>

<font face="Tahoma, sans-serif"><font size="2">**C.S.**</font></font>

**<font size="2">[www.croazia.hr](https://www.croazia.hr/) </font>**