---
title: Ben tornato horror… all’italiana
author: Redazione
type: post
date: 2021-07-22T07:47:17+00:00
url: /?p=13467
colormag_page_layout:
  - default_layout
categories:
  - CULTURA E SPETTACOLO

---
**A Classic Horror Story**

**_In una “casa molto carina” la paura regna…_**

_di Roberto Leggio_

In viaggio attraverso la Calabria più rurale, cinque ragazzi a bordo di un camper, si ritrovano, dopo un incidente, bloccati in una radura lontano dalla strada nei pressi di una casa solitaria. Cosa è successo e perché non riescono ad allontanarsi da quella zona circondata dagli alberi? E soprattutto che inquietanti segreti sono custoditi all’interno di quella casetta al centro di quello strano posto?

Ben tornato horror anni &#8217;70. Proprio come suggerisce il titolo, il film di Roberto De Feo e Paolo Strippoli è il classico horror slasher del bel tempo che fu… ma in salsa italiana. Un furgone, cinque morituri, una casa nel bosco e molti misteri. O meglio leggende. Così legate al territorio da essere spaventose e intellettuali insieme. Omaggiando Sam Raimi de La Casa e molto, molto altro, questo horror nostrano non ha nulla ad invidiare a suoi prodromi tanto che è da subito sangue, tensione e paura. 

I registi immergono fin dalla prima scena lo spettatore in un angosciante &#8220;presente&#8221; dove qualcosa o qualcuno tiene in mano le briglie di una storia canonica che forse non è. I tre &#8216;fratelli&#8217; (Osso, Mastrosso e Carcagnosso) con la faccia coperta da maschere di corteccia, evocano la nascita della &#8216;ndragheta e di conseguenza anche di altre organizzazioni criminali. E non è un caso che il gregge citato ad un certo punto non è altro che la sottomissione alla paura e all&#8217;omertà. Pieno di idee (anche se già sfruttate all&#8217;inverosimile) é un prodotto che con una trama intrigante e sognante, segue una sua parabola che partendo da un punto si ritrova da tutt’altra parte. Gore, Splatter e Pulp tutto assieme, strizza l&#8217;occhio alla telecamera (in tutti i sensi), in quanto in una realtà totalmente filmata e &#8216;social&#8217;, trova la sua espiazione in un bagno purificatore e pieno di vita nuova.

Giudizio \***