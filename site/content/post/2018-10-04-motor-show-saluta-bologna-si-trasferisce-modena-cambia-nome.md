---
id: 9870
title: Il Motor Show saluta Bologna e si trasferisce a Modena. E cambia nome
author: Redazione
type: "post"
guid: http://progressonline.it/?p=9870
url: "/?p=9870"
colormag_page_layout:
- default_layout
categories: "['AUTO']"
tags: "['2019', 'Modena', 'Motor Show']"
---

**![](https://progressonline.it/wp-content/uploads/2018/10/motor-show-festival-modena-300x151.jpg)Cambia tutto**. Il Motor Show sarà organizzato nel prossimo mese di maggio ma non più tra i viali e le strutture del quartiere fieristico di Bologna. La sua nuova sede sarà infatti **Modena** e in primis i padiglioni della fiera locale e la pista di Marzaglia. Inoltre subirà modifiche anche il format della manifestazione. Dopo gli ultimi, difficili, anni dunque la manifestazione cambia denominazione e sede: ancor più immerso della Motor Vally, la nuova kermesse aspira a rinascere nel centro modenese.

**Appuntamento dal 16 al 19 maggio**. “*Abbiamo deciso di sfruttare una base forte, al centro di una terra ricchissima, la culla della Motor Valley, per uscire dal recinto del quartiere e aprire la manifestazione. Abbandoneremo il meccanismo tipico dei saloni dell’auto per puntare su un evento diffuso sul territorio*“, ha spiegato Antonio Bruzzone, direttore generale di Bologna Fiere, fornendo alcuni dettagli del nuovo Motor Show. Si chiamerà Motor Show Festival-Terra di Motori e avrà luogo a primavera per soddisfare le richieste delle case e favorire l’affluenza del pubblico: dal 16 al 19 maggio prossimi.

Per maggiori dettagli sul programma completo, magari con le Case partecipanti, bisognerà, però, aspettare la fine di ottobre. Si chiude dunque il capitolo bolognese di una kermesse che ha fatto la storia nel suo settore negli ultimi decenni. Per rinascere però, e riaffermarsi ai fasti di un tempo, è stato necessario un drastico cambiamento. E lo spostamento della sede, oltre al cambio del nome, è il primo cambiamento del nuovo “Motor Show Festival-Terra di Motori”.