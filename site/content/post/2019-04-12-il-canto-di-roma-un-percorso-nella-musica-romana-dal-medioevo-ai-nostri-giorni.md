---
title: Il canto di Roma – Un percorso nella musica romana dal Medioevo ai nostri giorni
author: Redazione
type: post
date: 2019-04-12T13:08:19+00:00
url: /?p=11108
colormag_page_layout:
  - default_layout
categories:
  - CULTURA E SPETTACOLO
tags:
  - canto roma
  - concerto roma
  - Ensemble Mare Nostrum
  - lirica roma
  - musica classica roma

---
Nella splendida cornice romana del seicentesco _Oratorio del Gonfalone_, il concerto tenutosi l&#8217;11 aprile 2019 ha visto esibirsi l&#8217;_**Ensemble Mare Nostrum**_, diretto da Andrea De Carlo, in un programma alquanto intrigante, ispirato al &#8220;canto di Roma&#8221;. Un itinerario che ripercorrendo la storia della musica dal Medioevo al XX secolo ha posto come _leit motiv_, appunto, l&#8217;aspetto linguistico legato alla lingua italiana e, non da meno, al dialetto romanesco.

Se l&#8217;incontro tra antico e moderno poteva risultare poco ortodosso, in verità all&#8217;ascolto di brani come quelli proposti nel corso del concerto, ci si è resi conto di come l&#8217;approccio vocale e l&#8217;uso della lingua italiana, ovvero del dialetto, possano abbattere le barriere cronologiche. Sicuramente un fattore importante è dato dall&#8217;interpretazione che si è voluta dare a questi brani, con un&#8217;insistenza marcata sul gioco verbale, in taluni casi, e al senso teatrale con il quale il baritono _Furio Zanasi_ ha eseguito egregiamente questi brani.

<img decoding="async" loading="lazy" class="alignleft wp-image-11109 " src="https://progressonline.it/wp-content/uploads/2019/04/Foto-concerto-1024x498.jpg" alt="" width="582" height="283" /> 

Iniziando dall&#8217;anonimo _Oh Roma nobilis_ dell&#8217;XI secolo, canto di grande intensità, il programma ha proseguito con altri tre anonimi del XV e XVI secolo dove è emersa tutta la verve ritmico-verbale, quasi di rossiniana memoria, come nel brano _Mosca e Mora_, ovvero le licenziosità de _La finta monachella_. Passando dai toni moralistici del bellissimo _Vanità di vanità_ su testo di San Filippo Neri, a momenti più aulici quale il personaggio del Tempo dalla _Rappresentazione di Anima et di Corpo_ di Emilio de&#8217; Cavalieri (1550-1662), al soavissimo _Occhi belli, occhi neri_ di Marco Marazzoli (prima metà del XVII sec.), passando per Stefano Landi (1587-1639), il programma ha proposto anche uno dei più noti compositori d&#8217;oratori attivo a Roma nel Seicento, Alessandro Stradella, di cui si è ascoltata l&#8217;aria _E&#8217; si bella la luce del dì_, tratta dall&#8217;oratorio _San Giovanni Crisostomo_.

Pur cambiando generi, stili e atmosfere, la bella voce di Furio Zanasi, dal timbro piuttosto &#8220;baritenorile&#8221;, si è prestata brillantemente sia nei toni più languidi e patetici, come nell&#8217;anonimo _Arsi per voi_ (XVI sec.) sia nei brani dove a dominare è la vena più comica e popolaresca. Sicuramente ha dato il meglio di sé nelle quattro celebri canzoni romanesche (XIX-XX secc.), dove il baritono ha sfoggiato una interpretazione ricca di sensibilità e sfumature.

Oltre a Furio Zanasi, l&#8217;Ensemble Mare Nostrum, diretto dal violista da gamba Andrea de Carlo, si è avvalso della presenza del tiorbista/chitarrista Simone Vallerotonda – una eccellenza nel campo della musica antica – come anche della clavicembalista Lucia Adelaide Di Nicola: un organico, in questo caso, intimista e raccolto, atto a creare la giusta atmosfera e a dare risalto al canto.

Franco Bruni

[www.oratoriogonfalone.eu][1]

 [1]: https://www.oratoriogonfalone.eu