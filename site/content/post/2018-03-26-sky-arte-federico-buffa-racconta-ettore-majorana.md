---
title: 'Sky Arte: Federico Buffa racconta Ettore Majorana'
author: Redazione
type: post
date: 2018-03-26T14:20:35+00:00
url: /?p=8206
colormag_page_layout:
  - default_layout
categories:
  - CULTURA E SPETTACOLO
tags:
  - Buffa
  - Buffa racconta
  - Buffa racconta Majorana
  - Ettore Majorana
  - Sky Arte Buffa
  - Sky Arte Majorana
  - Sky Arte programmazione

---
<img decoding="async" loading="lazy" class=" wp-image-8208 alignleft" src="https://progressonline.it/wp-content/uploads/2018/03/majorana-300x201.png" alt="" width="351" height="235" />In occasione dell’anniversario degli 80 anni della scomparsa di **Ettore Majorana**, grande fisico e accademico siciliano, stasera alle 21.15 su **Sky Arte HD** (canali 120 e 400 di Sky) va in onda in prima visione e in esclusiva il documentario &#8220;**Ettore Majorana &#8211; L&#8217;uomo del Futuro**&#8221; (ideato da Francesco Mazza) dedicato a una delle figure più geniali e al contempo misteriose della storia italiana.

Voce narrante sarà quella inconfondibile di **Federico Buffa**: il più famoso storyteller italiano, protagonista in passato di produzioni SkySport come &#8220;Storie Mondiali&#8221; o &#8220;Storie di campioni&#8221;, racconterà con il suo iconico stile la storia della sfuggevole e ambigua figura del fisico siciliano. Majorana faceva parte del gruppo dei “ragazzi di via Panisperna”, giovani studenti che a Roma che gravitavano intorno al Professor Enrico Fermi. Proprio Fermi fu figura di ispirazione per il genio siciliano che stasera **rivivrà nelle parole di Federico Buffa**. <img decoding="async" loading="lazy" class=" wp-image-8207 alignright" src="https://progressonline.it/wp-content/uploads/2018/03/schermata-2018-03-26-alle-02-06-44-1522022847-300x200.png" alt="" width="351" height="234" />

Una personalità quella di Majorana che in Italia è forse meno conosciuta di quanto meriterebbe. L&#8217;accademico siciliano godeva della grande stima di Enrico Fermi, che collocò tra i rarissimi geni che compaiono nella storia dell’umanità. Il mistero che circonda la sua scomparsa (avvenuta nel 1938) non fa altro che aumentare l&#8217;alone mistico e leggendario attorno alla sua personalità.

Aneddoti, storie, curiosità che contribuiscono ad aumentare i dubbi e le ambiguità sulla **scomparsa di Majorana**, che decise di isolarsi dalla vita pubblica probabilmente dopo alcune scoperte ottenute in ambito nucleare. Il programma, che si sviluppa attorno alle parole di Buffa, ha diversi contributi di ospiti esterni, alcuni filmati in Venezuela; vede inoltre la partecipazione del nipote di Majorana Salvatore, del professor Shoucheng Zhang dell’università di Stanford e di quello che è probabilmente il massimo esperto di Majorana al mondo, cioè il professor Erasmo Recami, nonché del Sostituto Procuratore Pierfilippo Laviani, che si è occupato del caso della scomparsa del fisico quando è stato riaperto pochi anni fa in seguito a nuove scoperte.

**L&#8217;appuntamento in prima visione stasera, alle ore 21:15, sui canali 120 e 400 di Sky**.