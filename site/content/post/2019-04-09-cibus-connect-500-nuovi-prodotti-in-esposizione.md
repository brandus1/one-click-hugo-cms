---
title: Cibus Connect, 500 nuovi prodotti in esposizione
author: Redazione
type: post
date: 2019-04-09T09:36:22+00:00
url: /?p=11089
colormag_page_layout:
  - default_layout
categories:
  - ATTUALITÀ
tags:
  - Cibus
  - date
  - espositori
  - Parma
  - programma

---
<img decoding="async" loading="lazy" class="alignleft wp-image-11093 " src="https://progressonline.it/wp-content/uploads/2019/04/Cibus2018-YouExpo-MDiSchiavi18-8418_low-1024x682.jpg" alt="" width="534" height="356" />Aprirà mercoledì 10 aprile la fiera **Cibus Connect**, che rimarrà allestita fino all’11 aprile. 900 marchi, 700 espositori, 10.000 operatori e buyer attesi, di cui 3.000 dall’estero, 500 nuovi prodotti in esposizioni. Alla conferenza di apertura interverranno **Gian Domenico Auricchio**, Presidente di Fiere di Parma e **Ivan Vacondio**, Presidente di Federalimentare, e sono attesi Gian Marco Centinaio, Ministro delle politiche agricole e alimentari e Dario Galli, Vice Ministro del Ministero dello Sviluppo Economico.  
In fiera verranno esposti 500 nuovi prodotti, la cui lista completa è stata pubblicata sul sito [_Cibus.it_][1] e sulla App Cibus, a partire dall’8 aprile. I Top 100 Prodotti Premium, selezionati da una giuria tecnica, saranno esposti nello spazio Cibus Innovation Corner, all’interno del Padiglione 6. Qui verranno esposti anche i prodotti premium a marchio del distributore delle maggiori insegne distributive: Coop, Conad, Esselunga, Auchan, Carrefour, Selex, Despar, Pam, Crai, D.It, SUN.  
La rilevante quantità di nuovi prodotti in esposizione a _**Cibus Connect**_ conferma l’impegno dell’industria alimentare italiana a reinterpretare la tradizione gastronomica del Paese, adattandola alle richieste dei consumatori, di prodotti attenti alla salute ma anche di gran gusto.

Nel comparto pasta è possibile citare, come esempio: la pasta senza glutine con farina di lenticchie e riso (Dialcos); i fusilli con farina di piselli verdi (Newlat); la pasta di riso e cavolo verde riccio (Farmo); i tortelli con foie gras e fichi caramellati (Canuti); i paccherini al bergamotto (Rustichella d’Abruzzo); la pasta integrale bio (Del Verde); i ravioli con pancetta e Grana Padano (Fini).  
Tante le novità nel settore dei condimenti: il sugo al gambero rosso di Mazzara (Campo d’Oro); il pesto bio al chili (Polli); il pesto di zucchine (Costa Ligure); il nero di seppia (Menù); la polvere di funghi porcini secchi da versare sui piatti (Oliveri); le verdure fruttate, come peperoni all’arancia o cetriolini alla mela (Coelsanus); l’aceto di melograno (De Nigris); le olive Nocellara del Belice con zenzero (Coppini).<img decoding="async" loading="lazy" class="alignright wp-image-11091 " src="https://progressonline.it/wp-content/uploads/2019/04/DD-0008-1024x684.jpg" alt="" width="553" height="370" />

Nel dolciario: i wafer senza zuccheri, con maltitolo (Lago); i biscotti bio con melagrana (Di Leo); il panettone con cioccolato fondente e crema al caramello salato (Loison); il cioccolato fondente con lampone e mandorla (Elah Dufour); il cornetto con farina di legumi (Forno d’Asolo); il gelato bio con miele di acacia (Conapi).  
Numerose le novità anche nei settori del lattiero caseario e dei salumi: lo yogurt vegetale bio da riso integrale (Frescolat); i formaggi con curcuma (Botalla); la burrata affumicata  
(Delizia); l’erborinato con caffè in crosta (Guffanti); la crema di pecorino spalmabile con zafferano e pepe (Si.For.); il latte di mandorla bio (Poli.Com); il salame con finocchietto e  
cumino (Levoni); il prosciutto antibiotic free (Coati); il prosciutto di Parma da allevamenti senza antibiotici (Devodier).

E ancora: la farina di goji e la farina di moringa (Sud Energy); la piadina funzionale con Betaglucani dell’avena che riducono il colesterolo (Ruggeri); la pizza al cavolfiore biologico  
(Galati); il puree di frutta (Alce Nero); la birra ambrata al tartufo (Birrificio C&C); i filetti di tonno con curcuma e pepe nero (L’isola d’oro).  
Cibus Connect non è solo esposizione di prodotti: qui si incontra tutta la filiera agroalimentare per approfondire le tematiche d’interesse e delineare le strategie commerciali future.

 [1]: https://Cibus.it