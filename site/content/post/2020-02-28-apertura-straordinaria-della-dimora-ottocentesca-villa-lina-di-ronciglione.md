---
title: Apertura straordinaria della dimora ottocentesca “ Villa Lina” di Ronciglione
author: Redazione
type: post
date: 2020-02-28T15:40:01+00:00
url: /?p=12633
colormag_page_layout:
  - default_layout
categories:
  - VIAGGI
tags:
  - Viaggi

---
Villa Lina si presenta al pubblico, appuntamento **domenica 1 marzo dalle 14.30 alle 19.00**, per conoscere la storia di questa meravigliosa dimora ottocentesca immersa nel canto delle fontane barocche e metafisiche, visitare il maestoso parco e il giardino simbolico e botanico progettato dal grande architetto, classicista ed esoterista Raffaele de Vico negli anni ’20, che conduce alla piscina olimpionica del 1929. E i suoi interni: la raffinata sala da pranzo che si apre su un’accogliente veranda con tavoli e dondoli d’epoca, un grande salone padronale con camino, tanti divani ed un lungo tavolo per cene conviviali in uno stile dove a prevalere sono arte e buon gusto. Infine, la zona benessere, impreziosita da pregiati marmi e con vista sull’incantevole panorama.

  
Per l’occasione le event planner Daniela Corti, ideatrice dell’evento “The italian Wedding Stars” e Silvia Jacopini, presenteranno selezionati operatori provenienti dal mondo degli eventi e matrimoni. Catering, fotografi e videomaker, intrattenitori, hair stylist, make-up artist, abiti da sposa e da cerimonia, workshop, oggettistica e tutto quello che serve per preparasi a “fare festa”, che sia una riunione aziendale, un matrimonio, una comunione o un semplice ma importante compleanno.<figure class="wp-block-image size-large">

<img decoding="async" src="https://progressonline.it/wp-content/uploads/2020/02/villa-lina-1.jpg" alt="" class="wp-image-12634" /> </figure> 

  
A fare gli onori di casa l’eclettica e inesauribile **Paola Igliori**, scrittrice e fotografa, proprietaria della residenza, che suo nonno Ulisse acquistò negli anni ’20, per donarla alla moglie Lina (diminutivo di Evelina), in occasione del suo 29° compleanno. Paola, Figlia di Angela Lante Montefeltro della Rovere, famiglia che cedette nel 1496 ai Farnese le terre su cui venne costruito Palazzo Farnese, vanta antenati come Federico di Montefeltro, il Duca di Urbino che diede inizio al Rinascimento Italiano, o come Papa Giulio II che chiamò Michelangelo a dipingere la Cappella Sistina. Giovane ribelle in fuga da questo mondo aristocratico, ha sposato l’artista Sandro Chia ed ha esplorato la creatività in tutti i suoi aspetti: dalla pubblicazione di numerosi libri, al cinema, al design, fino allo styling autentico che ritroviamo in ogni dettaglio delle sue Dimore Storiche e anche in questa sua amata creatura: il Relais Villa Lina, nel cuore della Tuscia Etrusca più autentica.

  
L’evento, aperto gratuitamente al pubblico, sarà allietato da una zona finger food per i partecipanti, che potranno trascorre una piacevole domenica, immersi nel verde di questo tesoro del territorio. Una gemma preziosa, intrisa di storia, arte e cultura.