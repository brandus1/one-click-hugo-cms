---
title: 'Mondiali 2026: Canada, Usa e Messico ospiteranno la più grande edizione della Coppa del Mondo'
author: Redazione
type: post
date: 2018-06-13T14:58:29+00:00
url: /?p=8937
colormag_page_layout:
  - default_layout
categories:
  - ATTUALITÀ
tags:
  - calcio
  - Coppa del Mondo
  - mondiali
  - mondiali 2026
  - mondiali di calcio

---
<img decoding="async" loading="lazy" class=" wp-image-8938 alignleft" src="https://progressonline.it/wp-content/uploads/2018/06/GettyImages-973015146-300x188.jpg" alt="" width="357" height="224" />Come prevedibile e ampiamente previsto alla vigilia, sarà il trio formato da **Canada, Usa e Messico** a ospitare l&#8217;edizione del 2026 della **Coppa del Mondo**. I paesi del centro/nord America hanno sconfitto nella votazione finale un Marocco che sognava l&#8217;impresa di poter diventare sede della competizione, ma che realisticamente doveva sperare in un vero e proprio miracolo per aggiudicarsi il Mondiale.  
Alla vigilia dunque della partenza dell&#8217;edizione russa della Coppa del Mondo gli alti vertici della Fifa, con a capo lo svizzero Gianni Infantino, hanno svelato chi erediterà l&#8217;organizzazione della competizione dal Qatar, sede nel 2022.

Grande soddisfazione per il **Messico**, che ospiterà il torneo per la terza volta nella sua storia dopo il 1970 e il 1986 e si appresta a diventare la nazione con il maggior numero di Coppe del Mondo allestite nei propri confini. Gli Stati Uniti bisseranno l&#8217;organizzazione del 1994 mentre per il Canada si tratta di un debutto assoluto. Si tratterà della più grande competizione calcistica della storia: faranno parte dell&#8217;evento ben 40 nazionali, verranno giocate 80 gare negli stadi dei 3 paesi americani. Saranno tre le città messicane che riempiranno i loro stadi con le partite del torneo: Città del Messico, Monterrey e Guadalajara. Edmonton, Montreal e Toronto sono le città presentate dal Canada, sedici, invece, le città presentate dagli Stati Uniti: Atlanta, Baltimora, Boston, Cincinnati, Dallas, Denver, Houston, Kansas City, Los Angeles, Miami, Nashville, New York, Orlando, Philadelphia, San Francisco, Seattle e Washington.

Grazie mille per questo grande onore, per il privilegio di poter ospitare i Mondiale&#8221;, ha detto **Carlos Cordeiro**, presidente della federazione calcio statunitense, &#8220;grazie anche alla federazione marocchina. In fin dei conti siamo tutti uniti dal calcio&#8221;.

&nbsp;