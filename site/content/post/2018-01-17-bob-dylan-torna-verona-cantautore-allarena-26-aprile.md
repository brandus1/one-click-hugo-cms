---
id: 7757
title: 'Bob Dylan torna a Verona: il cantautore all&#8217;Arena il 27 aprile'
author: Redazione
type: "post"
guid: http://progressonline.it/?p=7757
url: "/?p=7757"
colormag_page_layout:
- default_layout
categories: "['CULTURA E SPETTACOLO']"
tags: "['Bob Dylan', 'Bob Dylan concerti italia', 'Bob Dylan Italia', 'Bob Dylan tour italia', 'Bob Dylan Verona', 'concerti arena Verona']"
---

![](https://progressonline.it/wp-content/uploads/2018/01/Bob_Dylan_-_Azkena_Rock_Festival_2010_1-225x300.jpg)Un ritorno importante, nella location in cui ha scritto la storia della musica 31 anni fa. **Bob Dylan torna a Verona** e lo farà il prossimo 27 aprile: proprio in quell’Arena dove nel **1984 fu protagonista assieme a Carlos Santana** del primo concerto non lirico ospitato nell’anfiteatro.  
Il cantautore premio Nobel sarà a Jesolo il 26 aprile mentre il giorno dopo si esibirà davanti al pubblico veronese. 76 anni, Bob Dylan tornerà a Verona come una delle più grandi icone della musica della storia: 56 anni di canzoni, 38 album in studio e migliaia di concerti in giro per il mondo nel bagaglio della carriera dell’artista statunitense.

Nel 1984 Dylan suonò per la prima volta live nel nostro Paese proprio all’Arena di Verona, ci tornerà tra qualche mese pronto a incantare e emozionare le migliaia di fan provenienti, si presuppone, da ogni parte d’Italia. **Una location storica per un personaggio storico** che ha scritto capitoli importanti all’interno del libro della musica. Quella veronese sarà l’ultima tappa (almeno per ora) del **tour di Dylan in Italia**; tour che si aprirà a Roma con tre date il 3, 4 e 5 aprile, per poi proseguire nello stesso mese il 7 a Firenze, l’8 a Mantova e il 9 a Milano. Il 26 aprile sarà invece al Palazzo del Turismo di Jesolo.