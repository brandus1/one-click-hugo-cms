---
id: 3482
title: Darwin Airline fa volare i milanesi in Svizzera
author: Redazione
type: "post"
guid: http://progressonline.it/2010/03/22/darwin-airline-fa-volare-i-milanesi-in-svizzera/
url: "/?p=3482"
post_views_count:
- '10'
- '10'
categories: "['VIAGGI']"
---

Darwin Airline, compagnia aerea regionale svizzera, presenta una novità assoluta per i milanesi che desiderano raggiungere in modo comodo e veloce la città di Ginevra dal capoluogo lombardo. A partire da marzo 2010 è infatti attivo il servizio navetta che collega la stazione di Milano Cadorna all’aeroporto di Lugano (circa 1 ora), per poi imbarcarsi alla volta di Ginevra.

Attivo dal lunedì al venerdì, il servizio di bus shuttle diretto Milano Cadorna – Lugano Airport, in abbinata ai voli di linea Lugano – Ginevra, consente ai passeggeri di raggiungere la capitale svizzera in circa 2 ore e 30 minuti con un assoluto comfort e relax, evitando inutili perdite di tempo in stazione o accumulo di stress in autostrada, con un costo lancio davvero competitivo di soli 199,00 euro a persona a/r, tasse incluse, (navetta Milano Cadorna – Lugano e volo Lugano – Ginevra a/r).

Darwin Airline ha inoltre eliminato da tempo le lunghe attese in aeroporto grazie ad un velocissimo check-in a soli 20 minuti prima dalla partenza, e di recente ha anche attivato sulla tratta Lugano-Ginevra un impareggiabile servizio di web check-in online, valido nei casi sia di bagaglio a mano che di bagaglio da imbarcare.

"La recente creazione del servizio navetta Milano-Lugano Airport”, spiega l’Avv. Fabio Parini, CEO di Darwin Airline, “coincide con la nostra volontà di essere sempre più presenti su un mercato in netto fermento come quello italiano, offrendo servizi di assoluto livello ai nostri passeggeri per soddisfarne al meglio le esigenze”.