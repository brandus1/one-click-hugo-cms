---
title: 'Il rumore del silenzio: il corto sulla solitudine dell’essere umano ispirato ai dipinti di Hopper'
author: Redazione
type: post
date: 2019-07-15T14:19:31+00:00
url: /?p=11573
colormag_page_layout:
  - default_layout
categories:
  - CULTURA E SPETTACOLO
tags:
  - film
  - il rumore del silenzio
  - presentazione
  - recensione
  - tivoli
  - trailer

---
<img decoding="async" loading="lazy" class="alignleft wp-image-11577 " src="https://progressonline.it/wp-content/uploads/2019/07/il-Rumore-del-Silenzio-2019-.jpeg" alt="" width="358" height="151" />È stato presentato in anteprima a Tivoli giovedì 4 luglio **_Il rumore del silenzio_**, nuovo cortometraggio di **Vincent Navarra**. A ispirare il lavoro del regista siciliano, scritto insieme a **Emanuela Di Mattia**, sono i dipinti di **Edward Hopper**: la solitudine e l&#8217;attesa sono gli elementi che contraddistinguono le tele del pittore statunitense, e questa stessa condizione umana è stata messa al centro del corto presentato a Tivoli.

L’idea di _Il rumore del silenzio_ nasce, quindi, dall’esigenza di trovare in una storia, allo stesso tempo realistica e metaforica, il modo per parlare del rapporto tra individuo e immobilità che sfocia nel silenzio e nell’incomunicabilità, dove non vi è rabbia o rammarico, ma accettazione, come una sorta di quieta disperazione.

I personaggi protagonisti del lavoro di Navarra sono come in attesa, bloccati nell’istante quotidiano, nel rumoroso silenzio che grava su cose e persone. La vicenda ruota attorno a un Bistrot, quasi una seconda casa per coloro che lo frequentano abitualmente o soltanto occasionalmente per un fugace caffè. Troviamo Cesare, il barman, a volte un amico e un confidente; poi vi sono Beniamino, il Fotoreporter, Germano, Alice e Carmen, tutti a rappresentare idealmente il fallimento di una generazione e della società contemporanea. Soltanto Carmen, alla fine, riuscirà a dare un senso alla propria esistenza e alla propria solitudine attraverso la musica del suo sax.<img decoding="async" loading="lazy" class="alignright wp-image-11576 " src="https://progressonline.it/wp-content/uploads/2019/07/Schermata-2019-07-05-alle-18.12.19.png" alt="" width="377" height="212" />

«Nel caso di Carmen, il mio personaggio, la solitudine è voluta, seppur inconsciamente, perché le garantisce libertà. Carmen è una musicista e il suo amore impossibile per Nicole le offre uno stato di tensione creativa che solo il desiderio, che sappiamo può esistere solo in assenza, può darle»: così **Lucia Fossi**, una delle attrici protagoniste del corto, ci parla della sua interpretazione.

Attrice versatile, formatasi allo Stabile di Catania, Lucia Fossi ha preso parte a molti spettacoli teatrali, tra cui _Farinelli e il Re_ con Leo Gullotta diretta da Fabio Grossi (2017), _La Bisbetica Domata_ per la regia di Turi Giordano (2015), _Medea_ diretta da Paolo Magelli (2015) e _Cyrano de Bergerac_ con la regia di G. Dipasquale (2013). Al cinema si è fatta notare nel 2017 nel cast di _Una famiglia_ di Sebastiano Riso, e presto la vedremo tra gli interpreti della serie tv Rai _Il Cacciatore 2_.

«Dopo aver letto la sceneggiatura, ho cercato di conoscere meglio l’opera di Hopper e ho molto dialogato con il regista – continua a raccontarci Lucia Fossi – Ho lavorato sulle diverse facce della solitudine e sulla relazione con gli altri personaggi di Carmen, una donna molto forte, sorretta dalla sua passione per la musica e fedele alla sua libertà».

_Il rumore del silenzio_ verrà distribuito nei circuiti festivalieri nazionali e internazionali.

&nbsp;

**_Lucia Mancini_**



[TRAILER IL RUMORE DEL SILENZIO &#8211; regia di Vincent Navarra][1] from [makarafilmproduction][2] on [Vimeo][3].

 [1]: https://vimeo.com/344284175
 [2]: https://vimeo.com/user62316411
 [3]: https://vimeo.com