---
title: 'Novant’ennio: Ennio Morricone compie 90 anni e festeggia all’Accademia di Santa Cecilia'
author: Redazione
type: post
date: 2018-09-27T13:53:22+00:00
url: /?p=9770
colormag_page_layout:
  - default_layout
categories:
  - CULTURA E SPETTACOLO
tags:
  - Morricone
  - Morricone concerto Roma
  - Morricone Roma

---
<p class="mcntmcntMsoNormal">
  <img decoding="async" loading="lazy" class=" wp-image-9772 alignleft" src="https://progressonline.it/wp-content/uploads/2018/09/ennio-morricone-300x200.jpeg" alt="" width="374" height="249" />La grande festa per celebrare i novant’anni di <b>Ennio Morricone</b> è iniziata giovedì 27 settembre nel foyer della sala Santa Cecilia dell’Auditorium Parco della Musica dove intorno a Morricone si sono riuniti il Presidente Sovrintendente dell’Accademia Nazionale di Santa Cecilia <b>Michele dall’Ongaro</b>, il Direttore Generale di SIAE <b>Gaetano Blandini</b>, il Premio Oscar <b>Nicola Piovani</b> e <b>Annalisa Bini</b> Direttore responsabile delle Attività Culturali di Santa Cecilia. Tutti insieme per presentare una mostra fotografica di Musacchio&Ianniello, una mostra di costumi originali realizzati dalla <b>Sartoria Tirelli </b>ora facenti parte della collezione della <b>Fondazione Tirelli Trappetti</b> e un volume – realizzati con il contributo di SIAE – dedicato alla lunga carriera di Morricone che, come ha detto <b>Michele dall’Ongaro</b> &#8211; Presidente Sovrintendente dell’Accademia Nazionale di Santa Cecilia, “raccoglie contributi che mettono a fuoco l’artista e l’uomo nelle sue diverse sfaccettature, raccontando una storia che attraversando diversi decenni racconta anche la storia del cinema e indirettamente quella italiana. L’Accademia Nazionale di Santa Cecilia è quindi molto orgogliosa di festeggiare i novant’anni di Ennio Morricone, Accademico dal 1996 che è non solo il compositore più noto, ma anche l’italiano più conosciuto e amato in tutto il mondo”.<img decoding="async" loading="lazy" class=" wp-image-9773 alignright" src="https://progressonline.it/wp-content/uploads/2018/09/vQqAwszw-300x200.jpeg" alt="" width="389" height="259" />
</p>

<p class="mcntmcntMsoNormal">
  Consegnando a <strong>Morricone</strong> una targa in ricordo del deposito della sua prima partitura, <b>Gaetano Blandini</b> Direttore Generale SIAE ha detto:  “Grazie a SIAE  ho il privilegio di poter essere oggi qui, seduto tra due icone della musica, il Maestro Morricone e il Maestro Piovani. Ennio è con noi in SIAE da 72 anni, perché sa che la Società difende la libertà degli autori, e anche degli editori. Anche se, come dice sempre lui, senza gli autori gli editori non esisterebbero. Quando ha fatto il suo primo deposito in SIAE aveva 18 anni, e oggi ci sembrava il regalo più bello una targa che ricordasse quella prima opera depositata, intitolata &#8220;Le rimembranze&#8221;.
</p>

<p class="mcntmcntMsoNormal">
  Piacevolmente sorpreso il <b>Maestro Morricone</b> ha affermato che “questa è un&#8217;opera che non esiste più, io l&#8217;ho strappata. L’avevo scritta a 18 anni e poi sono cresciuto, e molte cose le ho rinnegate. Quindi adesso esiste grazie a voi. Devo ringraziare quindi l&#8217;Accademia di Santa Cecilia e SIAE. Sono commosso e se continuo mi metto anche a piangere. Questo mio lavoro in genere è nascosto, il compositore esiste perché qualcuno lo ascolta”. <b>Nicola Piovani</b>, seduto alla destra di Morricone ha raccontato la nascita di Candeline, il brano dedicato a Morricone che egli stesso eseguirà questa sera in concerto insieme all’Orchestra e al Coro di Santa Cecilia: “in occasione dei 70 anni di Morricone la <i>Luc </i>mi commissionò un piccolo brano per quartetto d&#8217;archi, e io ho scritto <i>Candeline</i>, un contrappunto tra <i>Per un pugno di dollari</i> e <i>Tanti auguri a te</i>. Dieci anni dopo, per gli ottanta, l&#8217;ho sviluppato per orchestra sinfonica.  Per i novanta eseguiremo una versione con il coro. Da domani iniziamo a preparare quella con i cantanti solisti per i 100 anni”.
</p>