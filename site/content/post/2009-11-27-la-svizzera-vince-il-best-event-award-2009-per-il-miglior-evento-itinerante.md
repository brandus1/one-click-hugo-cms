---
id: 3458
title: La Svizzera vince il Best Event Award 2009 per il miglior evento itinerante
author: Redazione
type: "post"
guid: http://progressonline.it/2009/11/27/la-svizzera-vince-il-best-event-award-2009-per-il-miglior-evento-itinerante/
url: "/?p=3458"
post_views_count:
- '12'
- '12'
categories: "['VIAGGI']"
tags: "['premi', 'vacanze']"
---

Importante premio per Svizzera Turismo che, insieme a CBS Outdoor, si aggiudica il prestigioso riconoscimento del BEA per l’ideazione e la realizzazione dell’originale Railshow “La Svizzera a Casa Tua!”. Dal 5 al 13 giugno un treno brandizzato da Svizzera Turismo ha fatto tappa nelle stazioni di Milano, Torino, Roma, Padova e Venezia per guidare i visitatori alla scoperta delle tradizioni, dell’eno-gastronomia e dell’offerta turistica svizzera con il percorso dei 5 sensi.  
Il Railshow ha puntato sull’utilizzo creativo del treno: i 5 vagoni sono stati personalizzati con una decorazione esterna ad alto impatto, grazie alle immagini degli incantevoli paesaggi svizzeri, e con un allestimento interno in grado di ricreare un percorso polisensoriale attraverso l’installazione di video e di totem sensory.

Con questa formula innovativa Svizzera Turismo ha presentato al popolo dei viaggiatori le pulsanti città svizzere e le regioni alpine stimolando la loro partecipazione e coinvolgendoli in un’esperienza unica e divertente. Le oltre 100.000 brochure distribuite, i 20.000 visitatori richiamati e i 4.000 potenziali turisti registrati all’evento dimostrano la forza vincente dell’intera operazione. Fra gli ospiti anche gli operatori (tour operator, agenzie e cral) e la stampa turistica che hanno partecipato ai workshop organizzati a bordo.  
Tiziano Pelli, Direttore di Svizzera Turismo Italia, è molto soddisfatto “Abbiamo puntato sul treno che è uno dei simboli dell’eccellenza svizzera e abbiamo realizzato – primi in Italia – un evento su rotaia che è riuscito a stupire e coinvolgere i visitatori. I numeri e il premio sono un motivo di vanto per Svizzera Turismo e uno stimolo a proseguire sulla strada della sperimentazione e dell’interattività nel campo degli eventi”.

Un ringraziamento va a CBS Outdoor e all’agenzia creativa Brainwaves per l’allestimento e la logistica. “Fondamentale è stato l’apporto dei nostri partner che hanno animato il treno nei 9 giorni della manifestazione portando un tocco di Svizzera in territorio italiano” prosegue Tiziano Pelli. Svizzera Turismo ha coinvolto nel Railshow 7 regioni turistiche (Engadin St. Moritz, Lucerna, Regione del Lemano, Regione San Gottardo, Ticino Turismo, Vallese e Zurigo Turismo), le ferrovie (Ferrovia retica, Ferrovie Svizzere e Cisalpino) e le aziende partner (Formaggi dalla Svizzera, Ricola e Swiss International Air Lines).

**C.S.**

[www.svizzera.it](https://www.svizzera.it)