---
title: La cultura va in scena al Festival Barocco di Viterbo
author: Redazione
type: post
date: 2013-08-04T22:00:00+00:00
url: /?p=2922
post_views_count:
  - 11
  - 11
categories:
  - CULTURA E SPETTACOLO

---
&nbsp;

**Sebbene in questo devastante periodo di crisi** la cultura sia la prima a soffrire con spregiudicati tagli che inficiano la sopravvivenza stessa del nostro patrimonio culturale, il perdurare di eventi culturali come il Festival Barocco di Viterbo &egrave; da considerarsi, soprattutto nell&#8217;attuale contesto storico, un evento eccezionale e di grande valenza culturale.

**Nell&#8217;affascinante atmosfera romanica di S. Maria in Castello a Tarquinia** ha avuto luogo uno dei concerti pi&ugrave; interessanti del festival, dedicato alla musica romana del Seicento. Concepito, in realt&agrave;, come un atto teatrale incentrato sulla figura della Maddalena, il concerto si &egrave; articolato in una alternanza &ndash; senza soluzione di continuit&agrave; &ndash; di brani di Girolamo Frescobaldi, Marco Marazzoli, Domenico Mazzocchi e Luigi Rossi, tutti attivi a Roma nel XVII secolo, con brani eseguiti dal soprano, liuto e viola da gamba e passaggi recitati con accompagnamento strumentale.

**Filo conduttore dello spettacolo** e centro focale dell&#8217;azione drammatico-musicale &egrave; il dolore di Maddalena per l&#8217;imminente uccisione di Ges&ugrave;; un dolore che sembra ripetersi all&#8217;infinito in una sorta di limbo in cui si confondono presente, passato e futuro e dove il ricordo si tramuta nella speranza/illusione che tutto ci&ograve; non sia accaduto. In questa atmosfera sospesa, di struggente incertezza, le musiche con il loro gusto profondamente teatrale emergono in uno strettissimo connubio poetico-musicale attraverso un linguaggio chiaroscurale potentemente espressivo e di grande suggestione.

**Regista e autore dei testi &egrave; Andrea De Carlo**, affermato violista da gamba, nonch&eacute; direttore dell&#8217;ensemble Mare Nostrum, che in questa occasione vede la partecipazione della liutista Monica Pustilnik, e del soprano argentino Nora Tabbush, di grande talento e dalle notevoli doti espressive. Una performance davvero convincente e inusuale, in cui l&#8217;aspetto teatrale e quello musicale si compenetrano in una perfetta simbiosi. Una serata di raffinate emozioni musicali, valorizzate ancor pi&ugrave; da un contesto architettonico e acustico ottimale.

&nbsp;

di **Franco Bruni**

&nbsp;

&nbsp;