---
title: 'Tecnologia: in Italia più smartphone che abitanti'
author: Redazione
type: post
date: 2017-10-13T09:43:02+00:00
url: /?p=6660
colormag_page_layout:
  - default_layout
categories:
  - ATTUALITÀ
tags:
  - cellulari
  - connessioni
  - ICT
  - Italia
  - ricerca
  - smartphone
  - tecnologia

---
<img decoding="async" loading="lazy" class="size-medium wp-image-6662 alignleft" src="https://progressonline.it/wp-content/uploads/2017/10/people-2568603_960_720-300x182.jpg" alt="" width="300" height="182" />Italiani: popolo di navigatori, commercianti e&#8230; possessori di **smartphone**. In una recente ricerca di _We are social_ sulle nuove **ICT**,  le nuove tecnologie dell’informazione e della comunicazione come pc e cellulari smart, è emerso come quello italiano sia un popolo che non solo predilige il mobile al personal computer; ma anche come **ci siano in circolazione più smartphone che persone**.

Dallo studio emerge come sia dotata di connessione quasi la metà della popolazione mondiale (circa il 46%) mentre usa un telefono mobile più della metà della stessa (52%). La ricerca non tiene tuttavia conto delle persone che posseggono più di uno smartphone, dunque i dati risultano leggermente inesatti. Tra i popoli che risultano tra i maggiori possessori di devices mobili ci sono appunto gli italiani che, emerge, preferiscono l&#8217;uso del cellulare a quello dei pc.

Questioni di comodità ed immediatezza certo, le **percentuali però dimostrano come nel nostro Paese ci siano più smartphone che persone**. I pc invece godono di minore diffusione, tanto che risulta che ce ne sia uno ogni due abitanti. In questa speciale classifica comanda invece l&#8217;Australia che, a livello mondiale, fa contare 1,5 computer per individuo.

Dati che, per quanto riguardano **l&#8217;Italia**, si capovolgono nel momento in cui si conteggia il numero di smartphone per abitante. Nel possesso e nell&#8217;uso dei cellulari il nostro Paese detiene una **percentuale più alta rispetto alla media mondiale**, tanto che risultano esserci 134 cellulari ogni 100 abitanti. Discorso analogo per quanto riguarda l&#8217;utilizzo di internet: in Italia il 63% degli abitanti sfrutta una connessione contro il 46% della media nel resto del pianeta.