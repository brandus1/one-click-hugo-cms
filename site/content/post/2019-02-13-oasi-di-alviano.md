---
id: 10658
title: Oasi di Alviano
author: Redazione
type: "post"
guid: http://progressonline.it/?p=10658
url: "/?p=10658"
colormag_page_layout:
- default_layout
categories: "['VIAGGI']"
tags: "['alviano', 'francesco barberini', 'oasi alviano', 'ornitologia', 'orviato', 'orvieto', 'spatola', 'wwf']"
---

<figure aria-describedby="caption-attachment-10659" class="wp-caption alignleft" id="attachment_10659" style="width: 428px">![](https://progressonline.it/wp-content/uploads/2019/02/spatola-1024x682.jpg)<figcaption class="wp-caption-text" id="caption-attachment-10659">Ph: Pietro Iannetta</figcaption></figure>

Vicino alla città d’arte di **Orvieto** si trova l’Oasi **WWF Naturalistica Lago di Alviano**, una riserva naturale istituita nel 1980. È ricca di zone paludose, canneti e boschi dove si possono incontrare facilmente tante specie di uccelli e non solo.

In pochi metri pianeggianti percorribili da tutti su passerelle e vialetti ci sono molti capanni di avvistamento per osservare da vicino i “*padroni*” della natura senza disturbarli, tra cui aironi, anatre, cormorani e cigni. Oltre a questi vi voglio segnalare la ***spatola*** (*Platalea leucorodia*), fam. Threskiornithidae, un uccello trampoliere di medie dimensioni, acquatico, che si serve del suo lungo becco, con la punta piatta e larga come un mestolo, da cui prende il nome, per catturare i pesci che girovagano in queste ricche acque. Le piume sono bianche tranne che sul gozzo, sulla cresta e sulla sacca golare, che sono gialle.

Se avete tempo e modo di visitare questa splendida oasi non perdetevi l’occasione. Vi assicuro che sarà una bellissima esperienza!

Francesco Barberini  
[www.aspiranteornitologo.it](https://aspiranteornitologo.it/)