---
title: Roma celebra Gogol
author: Redazione
type: post
date: 2009-11-09T23:00:00+00:00
url: /?p=3032
post_views_count:
  - 12
  - 12
categories:
  - CULTURA E SPETTACOLO

---
&ldquo;Oh Roma! Roma! Oh Italia! Quale nome mi strapper&agrave; di qui?&rdquo;. Un colpo di fulmine, trasformatosi in amore profondo, quasi viscerale, quello che ha legato il poeta russo Gogol&rsquo; alla Citt&agrave; eterna e all&rsquo;Italia intera. Quando, nel 1837, Nikolaj Vasil&rsquo;evi? Gogol&rsquo; arriv&ograve; nella Capitale ne rimase incantato, tanto da definirla la patria della sua anima. &ldquo;Non mi sono mai sentito cos&igrave; immerso in una serena beatitudine&rdquo; &#45; commentava. Ora Roma, per celebrare il bicentenario della nascita dello scrittore ucraino, dedica alla sua vita e alle sue opere una serie di eventi tra mostre, rappresentazioni teatrali e incontri a tema, grazie al sodalizio tra il ministero della Cultura della Federazione russa e quello per i Beni e le attivit&agrave; culturali italiano. Roma e l&rsquo;Italia sono fonti d&rsquo;ispirazione senza fine per il drammaturgo ucraino in viaggio per l&rsquo;Europa.

&nbsp;

Nel Belpaese Gogol&rsquo; abbozza l&rsquo;idea pi&ugrave; importante per l&rsquo;intera letteratura russa successiva e la relativa coscienza nazionale: l&rsquo;idea della purificazione e della resurrezione dell&rsquo;uomo e della sua anima. Il pi&ugrave; russo degli autori russi, &ldquo;lo scrittore pi&ugrave; originale, enigmatico che la Russia abbia mai partorito&rdquo; (Andrej Belyl), questo &egrave; Gogol&rsquo;, venuto al mondo il 20 marzo 1809 nel villaggio di Velikie Sorocincy, a trenta chilometri dalla tenuta di Vasil&rsquo;evka. Sin da piccolo assorbe la grande religiosit&agrave; che permea l&rsquo;atmosfera di casa, accompagnandolo fino alla morte, e che restituir&agrave; nelle sue opere. Tra i suoi scritti pi&ugrave; significativi si ricordano i racconti &ldquo;Taras Bul&rsquo;ba&rdquo; (1834) e &ldquo;Arabeschi&rdquo; (1835), la commedia &ldquo;L&rsquo;ispettore Generale&rdquo; (1836), la raccolta &ldquo;I racconti di Pietroburgo&rdquo; (1842) e il romanzo &ldquo;Le anime morte&rdquo; (1842). Il suo primo lavoro &egrave; il poemetto &ldquo;Italia&rdquo; del 1829: &ldquo;Italia &ndash; paese rigoglioso! A te l&rsquo;anima anela, colma di desiderio&rdquo;. Segu&igrave; il poemetto romantico &ldquo;Hans K&uuml;chelgarten&rdquo;. Ma, dopo lo scarso gradimento della critica, Gogol&rsquo; si rec&ograve; dai librai, si fece restituire le copie non vendute e le bruci&ograve;.  
Cardine delle celebrazioni &egrave; la mostra &ldquo;Gogol&rsquo; e Roma&rdquo; ai musei di San Salvatore in Lauro, visitabile fino al 29 novembre, che raccoglie 160 oggetti provenienti dal Museo Nazionale della Storia di Mosca.

&nbsp;

Le testimonianze raccontano la storia dello scrittore e il legame colla Citt&agrave; capitolina. Un&rsquo;altra retrospettiva, ospitata nelle sale di Castel Sant&rsquo;Angelo, anch&rsquo;essa fino al 29 novembre, racconta Gogol&rsquo; e le sue opere, tra cui &ldquo;Le anime morte&rdquo;, &ldquo; Il cappotto&rdquo; e &ldquo;Il ritratto&rdquo;, attraverso le illustrazioni del pluripremiato Sergej Alimov. Non meno di quella letteraria, la produzione teatrale &egrave; stata centrale nel percorso artistico di Gogol&rsquo;: &ldquo;Il teatro non &egrave; per niente un&rsquo;inezia o una cosa inutile &ndash; scriveva il drammaturgo &ndash; se consideri che pu&ograve; riunire una folla di cinque, seimila persone. E che tutta questa folla, assolutamente disomogenea se presa nelle sue individualit&agrave; separate, &egrave; capace di subire ad un tratto la medesima scossa, di scoppiare in un pianto comune, come di ridere di un riso comune. &Egrave; una cattedra dalla quale si pu&ograve; dire molto di buono al mondo&rdquo;. Il teatro dunque come arte sublime, di grande rilievo sociale, al quale vengono dedicate le due mostre ospitate alla Biblioteca Museo Teatrale del Burcardo della Siae, con opere provenienti dal Museo Nazionale del Teatro di A.A. Bachru&scaron;in di Mosca. Anche questa rassegna culturale (visitabile fino al 29 novembre) aiuta a conoscere meglio l&rsquo;ambiente romano in cui Gogol&rsquo; ha vissuto, i luoghi della Citt&agrave; eterna che pi&ugrave; amava e prediligeva. Un connubio, quello della kermesse gogoliana, capace di dar forma, vita, realt&agrave; al &ldquo;dialogo tra la meravigliosa lontananza romana e gli sconfinati spazi della Russia, dialogo che si attua con una forza segreta e ineluttabile&rdquo;, come affermava lo stesso letterato.

&nbsp;

Ma l&rsquo;estro di Gogol&rsquo; ha invaso anche l&rsquo;arte cinematografica grazie alla rassegna &ldquo;Gogol&rsquo; nel cinema&rdquo; alla cineteca nazionale &#45; cinema Trevi, svoltasi dal primo al quattro ottobre. Lungo il Novecento, i migliori registi e i pi&ugrave; grandi attori europei si sono misurati colla sua opera. Nel corso della rassegna si sono potute confrontare le versioni cinematografiche russa e italiana del racconto &ldquo;Il cappotto&rdquo;. La versione italiana, di Alberto Lattuada, del 1952, &egrave; con Renato Rascel, in una delle sue migliori interpretazioni. Tutto ci&ograve; &egrave; Gogol&rsquo;, mostruosit&agrave; e paradosso, un realista estremo da sembrare grottesco, scrittore amante dell&rsquo;Italia, letterato virtuoso capace di plasmare la lingua a suo piacimento, attraverso giochi semantici e fonici che ne fanno pietra miliare della letteratura del suo genere. &ldquo;Ecco cosa penso, chi &egrave; stato in Italia dar&agrave; l&rsquo;addio agli altri paesi&rdquo; (Gogol).

&nbsp;

**Stefano Sabella**

&nbsp;

[www.bicentenariogogol.it][1]

 [1]: https://www.bicentenariogogol.it