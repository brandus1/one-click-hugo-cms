---
author: Redazione
type: post
date: 2011-02-07T23:00:00+00:00
url: /?p=3825
post_views_count:
  - 8
categories:
  - AUTO

---
<div>
  <div>
    &nbsp;
  </div>
  
  <div>
    L&#8217;Italia ha fallito gli obiettivi posti dalla Carta Europea per la Sicurezza Stradale: ogni giorno sulla strada muoiono 13 persone e la diminuzione del 50% degli incidenti si &egrave; fermata invece poco sopra il 30%. E&#8217; quanto &egrave; emerso questa mattina durante la conferenza "Sicurezza Stradale: 2010, obiettivo fallito", nell&#8217;ambito della campagna nazionale sulla sicurezza stradale BastaUnAttimo, promossa da AssoGiovani e Forum Nazionale Giovani. Carmelo Lentino, portavoce di BastaUnAttimo, ha sottolineato l&#8217;importanza della sensibilizzazione: "Il problema della sicurezza stradale deve diventare una delle priorit&agrave; del nostro Paese".
  </div>
</div>

<div>
  Durante la conferenza il portavoce si &egrave; anche soffermato sulle cause principali degli incidenti: l&#8217;alcol, la velocit&agrave;, i tamponamenti e i dissesti. Per poi dire che i pi&ugrave; colpiti rimangono i bambini e i ragazzi fino ai 25 anni d&#8217;et&agrave;. Anche le donne sono spesso vittime, ma passive, quindi nel ruolo di passeggere o pedoni. "Accanto a tutto questo &#45; continua Lentino &#45; sono stati stimati oltre 20.000 invalidi all&#8217;anno dopo un incidente stradale".
</div>

<div>
  "Il problema della sicurezza stradale deve diventare una delle priorit&agrave; del nostro Paese: stiamo ancora attendendo un&#8217;agenzia nazionale che possa coordinare l&#8217;attivit&agrave; sul territorio e che funga da raccoglitore dati. Serve pi&ugrave; sensibilizzazione, ma soprattutto serve insegnare come si guida ai nostri giovani fin dalle scuole elementari". Il rappresentante dell&rsquo;associazione non ha usato la diplomazia per dire che l&rsquo;Italia ha "fallito gli obiettivi dell&#8217;Unione Europea per il 2010: ora, per il 2020, &#45; ha continuato &#45; non possiamo ripetere questa debacle". E per questo Lentino sottolinea che associazioni, fondazioni, istituzioni a tutti i livelli devono lavorare insieme: "Serve un coordinamento affinch&eacute; gli interventi si dimostrino incisivi e raggiungano il pi&ugrave; ampio numero di persone. Solo in questo modo &#45; conclude &#45; riusciremo a fare concretamente qualcosa sul fronte degli incidenti".
</div>

<div>
  &nbsp;
</div>

<div>
  &nbsp;
</div>

<div>
  <a href="https://www.bastaunattimo.eu"><strong>www.bastaunattimo.eu</strong></a>&nbsp;
</div>

<div>
  &nbsp;
</div>

<div>
  &nbsp;
</div>