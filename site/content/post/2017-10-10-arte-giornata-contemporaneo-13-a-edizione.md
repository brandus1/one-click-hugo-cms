---
title: 'Arte: Giornata del Contemporaneo, Amaci organizza la 13.a edizione'
author: Redazione
type: post
date: 2017-10-10T11:26:55+00:00
url: /?p=6629
colormag_page_layout:
  - default_layout
categories:
  - CULTURA E SPETTACOLO
tags:
  - arte
  - arte contemporanea
  - cultura
  - eventi
  - giornata del contemporaneo
  - Italia
  - musei
  - Roma

---
<img decoding="async" loading="lazy" class="size-medium wp-image-6632 alignleft" src="https://progressonline.it/wp-content/uploads/2017/10/La-giornata-del-contemporaneo-di-AMACI-300x203.jpg" alt="" width="300" height="203" />Sabato 14 ottobre dalle 10 alle 22:30 in tutta **Italia** musei aperti per la &#8220;_**Giornata del Contemporaneo**_&#8220;. L&#8217;**Amaci** (Associazione Musei d&#8217;Arte Contemporanea Italiani) ha organizzato la tredicesima edizione dell&#8217;evento che, partito nel 2005, ha raccolto sempre maggiori consensi e partecipazioni di anno in anno.  
Portare l&#8217;arte del nostro tempo tra il pubblico e promuovere i lavori degli artisti italiani come mai si era fatto prima: questo l&#8217;obiettivo dell&#8217;**Amaci** che vuole diffondere le forme artistiche contemporanee per invitare ad una riflessione su ciò che rappresenta la nostra epoca.  
Mostre, laboratori, eventi e conferenze verranno organizzate sabato per promuovere le forme d&#8217;**arte contemporanea**. Per l&#8217;occasione saranno aperti gratuitamente in tutta Italia 24 musei patrocinati dall&#8217;Amaci.

&#8220;_Vogliamo che il pubblico riconosca il ruolo non dell&#8217;Amaci, ma dell&#8217;arte contemporanea_&#8221; ha detto nella conferenza di presentazione dell&#8217;evento Gianfranco **Maraniello**, Presidente dell&#8217;Associazione . &#8220;_Il nostro scopo è dimostrare come sul territorio italiano ci siano operatori nel contemporaneo e con questo evento vogliamo dare loro terreno fertile in cui agire. Per questo sabato verranno organizzate attività di vario tipo: visite, performance, attività didattiche destinate anche al grande pubblico_&#8220;.

&#8220;**_Pane quotidiano_**&#8220;: recita così lo slogan, l&#8217;immagine guida della manifestazione. Pane quotidiano, due semplici parole scelte dall&#8217;artista **Liliana Moro** che ha voluto mettere il risalto una delle prime necessità dell&#8217;uomo. &#8220;_E&#8217; un bisogno ed un diritto di tutti, legato al mondo del lavoro ma anche alla cultura, ai fatti di tutti i giorni; deve essere una linea guida_&#8221; ha detto la **Moro** in conferenza spiegando la sua scelta. &#8220;_Non ho creato un&#8217;immagine ma ho voluto mettere queste due parole perché penso che la semplicità sia la cosa più efficace: spero che la cultura diventi pane quotidiano, partendo dalla formazione di ognuno. Mi auguro che questo &#8220;pane quotidiano&#8221; sia sempre di più nella nostra mente e nel nostro cuore_&#8220;.

Per ulteriori info sulla **Giornata del Contemporaneo** visitate il [sito ufficiale][1].

&nbsp;

&nbsp;

 [1]: https://www.amaci.org/gdc/tredicesima-edizione