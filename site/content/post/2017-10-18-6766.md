---
title: 'Elio e le Storie Tese annunciano lo scioglimento: ultimo show il 19 dicembre'
author: Redazione
type: post
date: 2017-10-18T14:11:00+00:00
url: /?p=6766
colormag_page_layout:
  - default_layout
categories:
  - CULTURA E SPETTACOLO
  - SLIDE
tags:
  - concerto
  - Elio
  - Elio e le Storie Tese
  - intervista
  - Le Iene
  - musica
  - scioglimento
  - ultimo concerto

---
<img decoding="async" loading="lazy" class="size-medium wp-image-6769 alignleft" src="https://progressonline.it/wp-content/uploads/2017/10/elio-300x200.jpg" alt="" width="300" height="200" />Un ultimo giro insieme, una tappa finale da sostenere, **poi una delle band italiane più famose ed iconiche degli ultimi decenni darà l&#8217;addio ai suoi fans**. L&#8217;annuncio, dato in un&#8217;intervista alla trasmissione Le Iene, è arrivato nella serata di martedì 17 ottobre: **Elio e le Storie Tese hanno ufficialmente comunicato il loro scioglimento**.

Sarà una vera e propria festa il prossimo **19 dicembre** al Forum di Assago quando Elio, Cesareo e Faso regaleranno ai loro seguaci l&#8217;ultima performance di una carriera che si protrae dal 1980. Quasi 40 anni di successi per la band milanese che ha scritto una pagina importante della musica italiana contemporanea.

Un annuncio che conferma le voci che si stavano inseguendo da ormai qualche mese a questa parte: **Elio e le Storie Tese** si sciolgono per una sorta di &#8220;_incompatibilità temporale_&#8220;; una difficoltà a mantenersi al passo con i tempi e a riuscire a comunicare con le nuove generazioni. &#8220;_**Ci vuole l&#8217;intelligenza di capire di essere fuori dal tempo**: youtuber, rapper, queste sono le persone che sanno parlare alla gente oggi_&#8221; ha detto Stefano Belisari, frontman del gruppo.

Dall&#8217;intervista rilasciata alle Iene però emerge anche un affiatamento che nel corso del tempo è venuto meno tra i componenti della band, tanto che gli stessi hanno rivelato di  vedersi &#8220;_solo quando dobbiamo lavorare_&#8220;.  
Per tutti i fan del gruppo dunque l&#8217;appuntamento da segnare sul calendario è quello del 19 dicembre: al **Forum di Assago dove Elio e le Storie Tese concederanno il loro saluto finale** a chi con passione li ha seguiti e sostenuti nel corso degli ultimi anni.