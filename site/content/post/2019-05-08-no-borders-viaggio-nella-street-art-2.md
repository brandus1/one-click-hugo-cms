---
title: No Borders – Viaggio nella street-art
author: Redazione
type: post
date: 2019-05-08T13:22:26+00:00
url: /?p=11235
colormag_page_layout:
  - default_layout
categories:
  - CULTURA E SPETTACOLO
tags:
  - arte
  - beetroot
  - giusy guerriero
  - maupal
  - Piazzadispagna9
  - raffaella salato
  - Roma
  - street art

---
Inaugura il 23 maggio prossimo l’attesissima seconda mostra della stagione artistica 2018-2019 presso il Boutique Hotel & Art Gallery **“Piazzadispagna9”** di **Stefania Grippo**: dopo la prima personale italiana della pluripremiata fotografa francese Muriel Bordier, una collettiva dal titolo **“No Borders”**, curata anch’essa da **Raffaella Salato**.

<figure id="attachment_11238" aria-describedby="caption-attachment-11238" style="width: 280px" class="wp-caption alignleft"><img decoding="async" loading="lazy" class="wp-image-11238 " src="https://progressonline.it/wp-content/uploads/2019/05/Cattura.jpg" alt="" width="280" height="404" /><figcaption id="caption-attachment-11238" class="wp-caption-text">Giusy Guerriero_&#8217;Resto sola con me&#8217;, tecnica mista su tela, 2019</figcaption></figure>

La mostra “No Borders” riunisce tre street-artists, molto diversi tra loro per stile e poetica, in un dialogo attorno al **concetto universale del viaggio**, inteso ora come scoperta ed esplorazione di realtà sconosciute, ora come cammino spirituale verso una conoscenza più elevata, ora infine come percorso interiore, intima indagine alla ricerca di sé. I tre artisti protagonisti, **Beetroot, Giusy Guerriero** e **Maupal**, espongono lavori per lo più inediti – fatte salve due opere di Maupal, dedicate rispettivamente a Papa Francesco e al premier Conte, già apparse in città guadagnandosi la ribalta della cronaca romana – concepiti per sposarsi armoniosamente con lo spazio destinato ad accoglierli, pur mantenendo la cifra peculiare dell’”arte di strada” che caratterizza la loro produzione artistica, sia nella scelta dei soggetti che in quella dei supporti da utilizzare (legno, rame, marmo, tela libera).

**Beetroot** espone tele create per l’occasione e caratterizzate tutte dall’utilizzo della tecnica giapponese chiamata _kintsugi_, che consiste nel riparare vasi rotti riempiendo le crepe di oro fuso, in maniera da garantire una nuova e più sfavillante vita a ciò che si pensava definitivamente rotto e perduto. I volti ritratti nelle opere – che raffigurano individui diversi per età ed esperienze, ma anche per etnia e religione – sono attraversati da rivoli di oro, che simboleggiano le crepe risanate, a significare che nessuno di noi conosce il proprio destino, ma che ciascuno ha sempre una seconda possibilità, a prescindere dal proprio credo o dalla propria provenienza: è il viaggio, inteso come percorso interiore, a darci la salvezza, e la méta è l’elevazione dello spirito (“La felicità è la via”, recita un detto buddista).

<figure id="attachment_11236" aria-describedby="caption-attachment-11236" style="width: 349px" class="wp-caption alignright"><img decoding="async" loading="lazy" class=" wp-image-11236" src="https://progressonline.it/wp-content/uploads/2019/05/Cattura2-290x300.jpg" alt="" width="349" height="361" /><figcaption id="caption-attachment-11236" class="wp-caption-text">Maupal_&#8217;Europe&#8217;, 2019, acrilico su tavola</figcaption></figure>

Più intimista è l’opera di **Giusy Guerriero**, che con la sua arte intende indagare l’essenza del genere umano, focalizzando la propria ricerca espressiva in particolare sulla donna, portatrice privilegiata di quel mondo fatto di emozioni, ricordi e sensazioni che per l’artista è, al tempo stesso, rifugio dagli affanni del mondo e viaggio della coscienza verso il superamento dei limiti impostici dalla società contemporanea. Le figure femminili di Giusy prendono vita e colore sui supporti più insoliti ed affascinanti, quali ad esempio il rame ed il marmo, arricchendosi di potenzialità espressive inedite e dando prova dell’abilità tecnica – assai poliedrica – dell’artista. Infine per **Maupal** – reduce da due importanti performances in strada, a Bruxelles ad inizio aprile e a Roma, al Pincio, per il Concerto della Terra del 22 – il viaggio è soprattutto un itinerario critico attraverso il complesso mondo di oggi, con tutte le sue contraddizioni e le sue problematiche, strizzando sempre un occhio all’attualità: con la sua ironia graffiante, che lo ha reso famoso nel mondo, Maupal “scomoda” i grandi del globo (Conte, Merkel, il Pontefice) per darci la sua personale interpretazione delle scottanti situazioni sociali, politiche, economiche ed ideologiche in cui ci dibattiamo a livello planetario.

Il visitatore si troverà dunque di fronte ad un’esperienza inedita, stimolante e variegata, un’esperienza che rompe i confini, in realtà solo teorici (da qui il titolo “No Borders”, che significa appunto “nessuna barriera”), tra l’arte tradizionale e l’arte di strada, tra la ricerca estetica e l’arte portatrice di un messaggio sociale.  L’ironia geniale di Maupal, il tocco femminile di Giusy Guerriero e l’intensità di Beetroot si alternano lungo il percorso espositivo in un’ideale sintesi della più felice espressione artistica dei nostri giorni, che non riguarda soltanto musei, fiere e gallerie, ma sempre più e con sempre maggiore incisività anche le strade e gli edifici delle città metropolitane.

<figure id="attachment_11237" aria-describedby="caption-attachment-11237" style="width: 800px" class="wp-caption aligncenter"><img decoding="async" loading="lazy" class="wp-image-11237 size-large" src="https://progressonline.it/wp-content/uploads/2019/05/Cattura3-1024x354.jpg" alt="" width="800" height="277" /><figcaption id="caption-attachment-11237" class="wp-caption-text">Beetroot_&#8217;Il confine&#8217;, 2019, dittico su tela</figcaption></figure>

&nbsp;

La mostra “No Borders” conferma la varietà e vitalità del **progetto internazionale d’arte di “Piazzadispagna9”**, di cui **Stefania Grippo**, designer di interni ed esperta d’arte, è proprietaria ed ideatrice. Un **boutique hotel** – nel 1800 di proprietà dell&#8217;artista tedesco Franz Catel, che lo rese uno dei salotti più illustri della Capitale – dotato di una magnifica vista sulla piazza per eccellenza di Roma, che offre un’esperienza di accoglienza fuori dal comune, grazie alla raffinata cura degli interni (gli arredi sono creati o selezionati personalmente dalla Grippo) ed all’incontro di design, moda, arte ed artigianato di lusso. Dal 2014, “Piazzadispagna9” è un punto di riferimento per il pubblico più colto ed esigente, romano e non solo, amante dell’**arte contemporanea**: gli artisti sono selezionati personalmente da Stefania Grippo, con uno sguardo attento alle tendenze internazionali, in uno scambio armonioso tra la loro ricerca espressiva da un lato, e la peculiarità della location dall’altro. Non a caso, “Piazzadispagna9” è stato recentemente segnalato da Vogue Living come uno dei 7 hotel di lusso in Italia che vale la pena visitare almeno una volta nella vita.