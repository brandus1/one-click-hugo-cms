---
id: 2757
title: Flashdance, il musical a Roma da met  aprile
author: Redazione
type: "post"
guid: http://progressonline.it/2011/04/11/flashdance-il-musical-a-roma-da-met-aprile/
url: "/?p=2757"
post_views_count:
- '10'
- '10'
categories: "['CULTURA E SPETTACOLO']"
---

Dopo 6 mesi di tournee e aver conquistato il pubblico di Milano, Trieste, Firenze, Padova, Napoli, Bologna e Bari, Flashdance il Musical, prodotto da Stage Entertainment Italia, arriva al Teatro Olimpico di Roma dal 13 aprile al 22 maggio 2011.

**Flashdance sarà in scena a Roma al Teatro Olimpico** dal 13 Aprile al 22 Maggio e farà rivivere al pubblico le atmosfere degli anni ’80 del film, regalando anche l’emozione e la magia dello spettacolo dal vivo; tutto questo grazie al fascino e al talento di un cast di altissimo livello che si cimenterà in numeri di danza mozzafiato e canzoni dal vivo. Nei due atti del musical si racconta la storia della giovane e determinatissima Alex Owens, interpretata per l’occasione da Marta Belloni e del suo sogno di essere ammessa alla prestigiosa Accademia di danza di Pittsburgh, in un mix di commedia, romanticismo, erotismo ma anche di nostalgia e suspense.

**Un successo, quello dei musical di Stage Entertainment**, che non lascia spazio a discussioni: pur nella gravissima crisi che ha colpito pesantemente i teatri italiani, in testa alla classifica dei musical in scena in Italia (e in generale di tutti gli spettacoli teatrali in Italia) ci sono ”Mamma Mia!”, al primo posto e ”La bella e la bestia” al secondo, entrambi produzioni Stage Entertainment. Flashdance arriva a Roma, oltre che con il suo mito, anche forte di 85 mila biglietti già venduti nella tournee fatta finora e con iniziative promozionali all’americana come quella che si terrà sabato 9 aprile a Piazza di Spagna.  
Infatti per festeggiare l’ultima tappa della tournee, Stage Entertainment Italia organizzerà per l’occasione una grande coreografia di massa per tutti gli amanti del film cult degli anni ”80 che avranno la possibilità di unirsi al cast del musical e ballare sulle note della celebre canzone Maniac, candidata nel 1984 all’Oscar come miglior canzone originale.

**Tutti sono invitati a partecipare alla coreografia di gruppo**, basta imparare la semplice coreografia disponibile on line sulla pagina ufficiale Facebook di Flashdance ([www.facebook.com/flashdanceilmusical](https://www.facebook.com/flashdanceilmusical)) o visitando la pagina Youtube dedicata al musical ([www.youtube.com/watch](https://www.youtube.com/watch?v=R5c1hT5-QkM)) e presentarsi il 9 aprile alle 16.00 a Piazza di Spagna.

di **Daniela Sallustio**