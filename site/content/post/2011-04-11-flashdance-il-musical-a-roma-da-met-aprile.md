---
title: 'Flashdance, il musical a Roma da met  aprile'
author: Redazione
type: post
date: 2011-04-10T22:00:00+00:00
url: /?p=2757
post_views_count:
  - 10
  - 10
categories:
  - CULTURA E SPETTACOLO

---
Dopo 6 mesi di tournee e aver conquistato il pubblico di Milano, Trieste, Firenze, Padova, Napoli, Bologna e Bari, Flashdance il Musical, prodotto da Stage Entertainment Italia, arriva al Teatro Olimpico di Roma dal 13 aprile al 22 maggio 2011.

&nbsp;

**Flashdance sar&agrave; in scena a Roma al Teatro Olimpico** dal 13 Aprile al 22 Maggio e far&agrave; rivivere al pubblico le atmosfere degli anni &#8217;80 del film, regalando anche l&#8217;emozione e la magia dello spettacolo dal vivo; tutto questo grazie al fascino e al talento di un cast di altissimo livello che si cimenter&agrave; in numeri di danza mozzafiato e canzoni dal vivo. Nei due atti del musical si racconta la storia della giovane e determinatissima Alex Owens, interpretata per l&rsquo;occasione da Marta Belloni e del suo sogno di essere ammessa alla prestigiosa Accademia di danza di Pittsburgh, in un mix di commedia, romanticismo, erotismo ma anche di nostalgia e suspense.

&nbsp;

**Un successo, quello dei musical di Stage Entertainment**, che non lascia spazio a discussioni: pur nella gravissima crisi che ha colpito pesantemente i teatri italiani, in testa alla classifica dei musical in scena in Italia (e in generale di tutti gli spettacoli teatrali in Italia) ci sono &#8221;Mamma Mia!&#8221;, al primo posto e &#8221;La bella e la bestia&#8221; al secondo, entrambi produzioni Stage Entertainment. Flashdance arriva a Roma, oltre che con il suo mito, anche forte di 85 mila biglietti gi&agrave; venduti nella tournee fatta finora e con iniziative promozionali all&#8217;americana come quella che si terr&agrave; sabato 9 aprile a Piazza di Spagna.  
Infatti per festeggiare l&#8217;ultima tappa della tournee, Stage Entertainment&nbsp; Italia organizzer&agrave; per l&rsquo;occasione una grande coreografia di massa per tutti gli amanti del film cult degli anni &#8221;80 che avranno la possibilit&agrave; di unirsi al cast del musical e ballare sulle note della celebre canzone Maniac, candidata nel 1984 all&#8217;Oscar come miglior canzone originale.

&nbsp;

**Tutti sono invitati a partecipare alla coreografia di gruppo**, basta imparare la semplice coreografia disponibile on line sulla pagina ufficiale Facebook di Flashdance ([www.facebook.com/flashdanceilmusical][1]) o visitando la pagina Youtube dedicata al musical ([www.youtube.com/watch][2]) e presentarsi il 9 aprile alle 16.00 a Piazza di Spagna.

&nbsp;

di **Daniela Sallustio**

 [1]: https://www.facebook.com/flashdanceilmusical
 [2]: https://www.youtube.com/watch?v=R5c1hT5-QkM