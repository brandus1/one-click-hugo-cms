---
title: Zac Posen, il designer delle donne
author: Redazione
type: post
date: 2012-01-01T23:00:00+00:00
url: /?p=2306
post_views_count:
  - 9
  - 9
categories:
  - CULTURA E SPETTACOLO

---
**Zac Posen, il giovane stilista dalla passione per le classiche tecniche sartoriali** confeziona abiti che sono veri e propri omaggi alla sinuosit&agrave; del corpo femminile. E lo fa con eleganza e un pizzico di romanticismo, attingendo spesso ai favolosi anni &lsquo;30 e &lsquo;40 meritevoli &ndash; a suo dire &#8211; di aver riportato &laquo;le donne alla ribalta, facendole tornare delle dee&raquo;. Gi&agrave; le donne, fonte di continua ispirazione, icone di bellezza da ripensare di stagione in stagione: &laquo;Produco dodici collezioni l&rsquo;anno, nella mia vita deve esserci spazio per molti tipi di donna&raquo;. Del resto, sperimentare &egrave; il suo leit motiv; la sua personale missione: cercare sempre nuove linee che accentuino le giuste parti del corpo. Come il taglio a sbieco che &laquo;d&agrave; potere e rilassa i movimenti della silhouette&raquo;. Ama le donne, Zac. E ancora di pi&ugrave; farle sentire uniche, avvolgerle in seta e chiffon e renderle regine di charme. 

**In occasione delle ultime sfilate, la prima fila era guarnita di giovani vip**, da Rachel Bilson a Rihanna, da Joel Madden a Nicole Richie. E non poteva essere altrimenti, considerando che Zac deve gran parte della sua fortuna ad icone dello star system come Naomi Campbell, Gwyneth Paltrow, Claire Danes, Jennifer Lopez, Kate Winslet e Natalie Portman (amica e musa dello stilista) che hanno indossato i suoi abiti a feste e prime cinematografiche, mettendo in moto un incredibile passaparola. Del resto &egrave; lui stesso ad affermare che le sue creazioni donano pi&ugrave; alle attrici che alle modelle.  
Ma definirlo stilista potrebbe essere molto riduttivo. Di recente si &egrave; messo alla prova come interior designer, curando gli interni di un celebre condominio della Grande Mela, il 16W21 dell&rsquo;architetto Morris Adjmi. E nel frattempo ha trovato il tempo di dedicarsi anche al cinema: sue le mise da damigelle indossate da Samantha, Charlotte e Miranda nel secondo capitolo di Sex and the City &ndash; The Movie.

**In attesa di mettere le mani su altri progetti &#8211;&nbsp; &laquo;Non sono uno sceneggiatore** ma sono molto interessato a scrivere un libro, un film o una pi&egrave;ce teatrale&raquo; &#8211; &egrave; tornato a presentare i suoi abiti alla Fashion Week di New York, rendendo onore alla citt&agrave; che lo ha battezzato, artisticamente parlando, e che gli ha conferito i riconoscimenti pi&ugrave; importanti. Intanto &egrave; gi&agrave; al lavoro per una nuova collezione. Parigi lo attende e lui, impeccabile come sempre, pensa gi&agrave; a come stupire la platea con il proprio di abito, visto che ama presentarsi in passerella in smoking o frac. Semplice vanit&agrave;? &laquo;Credo che ispirare il modo in cui la gente si veste faccia parte del mio ruolo. Se il tuo abbigliamento non &egrave; all&rsquo;altezza, come puoi pensare di vestire le donne?&raquo;.

[www.zacposen.com  
][1] 

di **Federica Vagnozzi**

&nbsp;

&nbsp;

 [1]: https://www.zacposen.com