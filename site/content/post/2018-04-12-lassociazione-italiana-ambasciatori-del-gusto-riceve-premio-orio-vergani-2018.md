---
title: L’Associazione Italiana Ambasciatori del Gusto riceve il Premio Orio Vergani 2018
author: Redazione
type: post
date: 2018-04-12T13:55:48+00:00
url: /?p=8385
colormag_page_layout:
  - default_layout
categories:
  - CULTURA E SPETTACOLO
tags:
  - bowerman ristorante
  - bowerman ristorante roma
  - chef bowerman
  - chef italiani
  - chef stellati italiani
  - cristina bowerman
  - cucina italiana
  - premio orio vergani

---
<img decoding="async" loading="lazy" class=" wp-image-8386 alignleft" src="https://progressonline.it/wp-content/uploads/2018/04/4.Roberto-Ariana_Bowerman_Marchi_Petroni-300x200.jpg" alt="" width="378" height="253" />Il prestigioso riconoscimento **Orio Vergani**, attribuito ogni anno **dall&#8217;Accademia Italiana della Cucina**, è stato assegnato oggi all’[**Associazione Italiana Ambasciatori del Gusto**][1], a testimonianza dell’eccellenza della sua attività. Il premio, istituito per ricordare la memoria del grande giornalista fondatore dell’Accademia &#8211; istituzione culturale da quasi sessanta anni impegnata in difesa della cultura culinaria del nostro Paese &#8211; viene conferito dal 1984 a persone, enti o associazioni che abbiano onorato, con la propria attività, la cultura gastronomica italiana, in Italia o all’estero. Il riconoscimento consiste in una somma in denaro di **10.000 euro**, una pregiata medaglia con inciso il nome dell’Associazione e un diploma di attestazione**.**

La cerimonia di premiazione è avvenuta oggi a Roma**, **presso la sala conferenze del ristorante Romeo Chef&Baker, dove **Paolo Petroni**, Presidente dell’Accademia Italiana della Cucina ha consegnato un grande assegno simbolico a **Cristina Bowerman**, Presidente dell’Associazione Italiana Ambasciatori del Gusto.

“L’Accademia italiana della Cucina conferisce il Premio Orio Vergani agli Ambasciatori del Gusto perché le due associazioni sono impegnate, benché in modi diversi, nella condivisione degli stessi valori: la valorizzazione e la salvaguardia del nostro patrimonio gastronomico in Italia e  nel mondo. Sono convinto – ha sottolineato il Presidente **Paolo Petroni** – che queste iniziative siano occasioni importanti per la  diffusione del concetto italiano di gusto e della cucina italiana di qualità.<img decoding="async" loading="lazy" class=" wp-image-8388 alignright" src="https://progressonline.it/wp-content/uploads/2018/04/2.Paolo-Marchi_Paolo-Petroni_Cristina-Bowerman-300x200.jpg" alt="" width="389" height="260" />

“Con grande piacere riceviamo questo importante riconoscimento, frutto del costante impegno degli Ambasciatori del Gusto, professionisti che con passione e dedizione valorizzano la cultura enogastronomica italiana nel mondo con il proprio lavoro.** **– ha dichiarato Cristina Bowerman –** **La nostra missione è divulgare il valore della cucina attraverso nuovi modi di qualificare le eccellenze del nostro territorio, per favorire anche altri settori rilevanti nel nostro paese, come la cultura e il turismo. Oggi più che mai dobbiamo fare squadra per rafforzare l’identità enogastronomica italiana, sia nel nostro Paese che all’estero. In linea con lo spirito dell’Associazione e d’accordo con l’Accademia Italiana della Cucina, abbiamo deciso di reinvestire il premio in denaro in un progetto finalizzato a valorizzare l’agroalimentare, attraverso le leve della ristorazione.”

Oltre all’erogazione del premio in denaro, l’Associazione garantirà una consulenza da parte di uno o più tutor dell’associazione stessa, che seguirà la realizzazione del progetto, mettendo a disposizione la propria esperienza in questo settore.

 [1]: https://mail.google.com/mail/u/0/ambasciatoridelgusto.it