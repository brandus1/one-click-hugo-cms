---
id: 5241
title: Birra, musica e divertimento a Magicland
author: Redazione
type: "post"
guid: http://progressonline.it/?p=5241
url: "/?p=5241"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
post_views_count:
- '12'
- '12'
categories: "['ATTUALITÀ']"
---

Il parco delle Wings si veste di nuovi “colori” nella più famosa tradizione bavarese.  
Roma – L’Oktoberfest arriva a Magicland. Non è una nuova attrazione ma gli stand bavaresi faranno da attrazione (bel bisticcio vero?) al parco di divertimenti più famoso del centro Italia. La festa della birra, come viene sinteticamente definita dai più, è una tradizione antica, che si ripete dal 12 Ottobre 1810 nella città di Monaco di Baviera, nata per omaggiare il matrimonio tra il principe ereditario Ludvig e la principessa Therese; è un vero rito per tutti i bavaresi e chiunque sia appassionato di Birra. Su questo adagio Rainbow Macigland, ha deciso di offrire ai suoi visitatori questa esperienza, in cui il divertimento di questa festa bicentenaria fatta di musica e fiumi di birra si unisca alla magia del parco. Tutti i weekend dal 17 Settembre al 2 Ottobre (proprio come da calendario bavarese) , la tradizione della festa austriaca si incontra con i sapori locali in un mix di divertimento e e allegria. Stand gastronomici con specialità tipiche, per sentirsi davvero avvolti nello spirito della festa bavarese, ma anche di prodotti “nostrani” e soprattutto da numerosi stands gastronomici. Per i suoi visitatori l’Oktoberfest sarà ricco di sorprese. Infatti tutti i sabati e le domeniche si potrà ascoltare musica dal vivo e si potrà ballare e divertire fino alle 23.00. Per garantire un ottimo servizio è stata allestita un’area pic-nic adibita con un palco per gli spettacoli live dove a partire da sabato 24 settembre si esibiranno i Rino Gaetano Band, una delle più accreditate Tribute Band del famoso cantante calabrese prematuramente scomparso 30 anni fa; mentre domenica 25 sarà la volta dei Camarilli Brilli che portano sul palco i grandi Blues Brothers, sabato 1 ottobre sarà il momento dedicato alla musica celtica con una grande band i Folka Miseria. A chiudere il festival con il loro straordinario repertorio di musica popolare e pizzica saranno i Brigallè. Tutto questo e molto di più ad un’offerta straordinaria di soli 10,00 euro con ingresso serale dalle 18.00 fino alle 23.00. Per le famiglie, l’offerta sempre valida è con lo speciale “pacchetto famiglia”, 3 biglietti dalle ore 10.00 a partire da 79,00 euro, acquistabile online o in cassa. La suggestiva atmosfera dell’Oktoberfest si sposerà con l’incanto e la magia delle attrazioni di Rainbow MagicLand: i più temerari potranno lanciarsi per un salto di 70 metri dalla torre Mystika o provare il vortice sull’indoor spinning coaster Cagliostro, senza perdere un giro sulle avventurose montagne russe dell’Olandese Volante, dove potrete vivere il brivido e l’emozione del nuovissimo Virtual Coaster, non solo a tema piratesco ma anche nella nuova ambientazione “spaziale”.

Roberto Leggio