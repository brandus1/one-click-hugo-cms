---
title: 'Auto e Moto d’Epoca: la storia dei motori rivive a Padova'
author: Redazione
type: post
date: -001-11-30T00:00:00+00:00
draft: true
url: /?p=11872
colormag_page_layout:
  - default_layout
categories:
  - AUTO
tags:
  - Auto e Moto d’Epoca

---
_A metà tra il sogno e la realtà, le auto d’epoca rievocano un tempo che non c’è più e ci fanno viaggiare indietro nella storia, facendoci rivivere anni che tornano improvvisamente tanto attuali quanto reali._ 

<img decoding="async" loading="lazy" class="alignleft wp-image-11864" src="https://progressonline.it/wp-content/uploads/2019/09/ame_gio_16-86-300x200.jpg" alt="" width="400" height="267" /> Un autentico viaggio nel tempo è quello che attende tutti gli appassionati a **Auto e Moto d’Epoca**, l’evento in scena a Padova **dal 24 al 27 ottobre** e che riunirà sotto una stessa, comune, passione uomini e donne di tutte le età. Quella che andrà in scena è una kermesse intergenerazionale, capace di emozionare tutti, dal nonno fino al nipote, dall’esperto al semplice appassionato. Un evento da cui si esce arricchiti: di bellezza, sogni, creatività.

**Auto e Moto d’Epoca** è il più grande mercato di auto e ricambi vintage d’Europa, e rappresenta da anni l’appuntamento internazionale più importante per gli appassionati di motori e della più vasta cultura legata all’automotive. Qui collezionisti e appassionati possono scegliere tra le oltre 4.000 auto delle principali case automobilistiche messe in vendita e trovare pezzi di ricambio originali di ogni prezzo e marchio.

Qui si narra tutto ciò che gravita attorno al mondo delle quattro e delle due ruote. A Padova troviamo uno spazio in cui ammirare auto mitiche e modelli speciali, raccontare la storia degli eventi sportivi più emozionanti e scoprire i grandi designer attraverso mostre tematiche: esposizioni in cui passione ed emozione si mescolano, creando un’atmosfera unica che coinvolge tutti i visitatori presenti.

Molte le case automobilistiche che saranno protagoniste nei padiglioni di _PadovaFiere_. Lo spazio loro dedicato rappresenta un&#8217;imperdibile occasione per ammirare anche i nuovi modelli, guardarli a stretto contatto con gli esemplari vintage, e conoscere la loro storia. Per scoprire lo sviluppo delle prestazioni, le innovazioni tecnologiche, l&#8217;evoluzione del design. Per comprendere come passato e futuro si mescolino trasmettendo valori e cultura dei marchi nel tempo.<img decoding="async" loading="lazy" class="alignright wp-image-11862" src="https://progressonline.it/wp-content/uploads/2019/09/amde2018_dom_case-13-300x200.jpg" alt="" width="380" height="253" />

Un&#8217;istituzione di fama mondiale come il Museo Nicolis di Verona – premiato quale Museum of the Year agli Historic Motoring Awards di ottobre 2018 a Londra – dedicherà poi la sua partecipazione al centenario della carrozzeria **Zagato**. In mostra un modello dell&#8217;auto più amata da Marcello Mastroianni: la Lancia Flaminia “Super Sport Zagato” del 1965. Elegante e sportiva insieme, la Super Sport si presentava stilisticamente molto piacevole con sostanziali modifiche alla carrozzeria rispetto al modello precedente. La più appariscente di queste si riscontrava nella coda, ora tronca, la quale conservava gli stessi gruppi ottici circolari presenti sul precedente modello, inseriti però in un incavo di maggiore diametro al limite della curva laterale della coda.

**Grande spazio anche alle due ruote**: oltre 500 motociclette esposte, dai modelli che guidavano i nostri bisnonni, e di cui abbiamo sentito solo parlare, fino a quelli degli anni &#8217;80. Al salone di Padova è possibile acquistare moto perfettamente restaurate o da rimettere a nuovo con l&#8217;aiuto di esperti meccanici e di cultori delle due ruote storiche.

Auto e Moto d’Epoca rappresenta un grande appuntamento anche per gli appassionati di modellismo. Parlare di giocattoli sarebbe riduttivo: i modellini storici in vendita al Salone di Padova sono rari pezzi storici e di altissimo artigianato. Attorno agli stand del modellismo si incontrano persone di ogni età, alla ricerca di un pezzo che manca alla loro amata collezione o dei modelli delle auto che hanno visto guidare dal proprio papà o dal nonno. Feelings e ricordi, oltre che motori, protagonisti a PadovaFiere.

&nbsp;

[www.autoemotodepoca.com][1]

 [1]: https://www.autoemotodepoca.com