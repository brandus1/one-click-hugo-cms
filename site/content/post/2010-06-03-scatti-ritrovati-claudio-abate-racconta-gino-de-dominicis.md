---
title: '?Scatti ritrovati ?: Claudio Abate racconta Gino De Dominicis'
author: Redazione
type: post
date: 2010-06-02T22:00:00+00:00
url: /?p=3092
post_views_count:
  - 8
  - 8
categories:
  - CULTURA E SPETTACOLO

---
&nbsp;

<p style="margin-bottom: 0cm">
  &Egrave; uno scambio tra opere d&rsquo;arte quello che trapela dagli &ldquo;Scatti ritrovati&rdquo; in cui Claudio Abate racconta Gino De Dominicis. Con una mostra fotografica, che dal 4 giugno al 24 settembre si terr&agrave; presso gli spazi dell&rsquo;associazione Mara Coccia Arte Contemporanea, l&rsquo;autore &minus; fotografo romano, figlio di un pittore amico di De Chirico, ma soprattutto creativo puro innamorato fortemente dell&rsquo;arte &minus; rende omaggio ad uno degli artisti pi&ugrave; complessi ma geniali della seconda met&agrave; del Novecento.
</p>

<p style="margin-bottom: 0cm">
  Quattordici scatti, molti dei quali inediti, fanno rivivere l&rsquo;estro di un artista controverso, a tratti dissacrante, sempre alla ricerca di sorprendere se stesso prima che il suo spettatore. L&rsquo;obiettivo di Abate immortal&ograve; le opere del provocatorio De Dominicis, quelle che lui ideava ma anche distruggeva. L&rsquo;artista anconetano soleva infatti dare una forma alla sua vena artistica, concepire creazioni, porle nello spazio e nel tempo, per poi improvvisamente sterminare tutto ci&ograve; a cui si era dato precedentemente una sorta di concretezza fastidiosa, da commutare con quell&rsquo;inconsistenza forse a suo parere ancor pi&ugrave; durevole. Un artista, De Dominicis, intorno a cui aleggia un&rsquo;atmosfera leggendaria, spesso ricordato per le sue provocazioni, per il suo essere maledettamente iconoclasta, piuttosto che per il suo vero talento. Il ragazzo down posto a fissare un cubo invisibile a una biennale veneziana, il pupazzo impiccato con un pennello in erezione: questi alcuni azzardi dell&rsquo;artista presto e facilmente diventati scandali. Ma Gino De Dominicis &egrave; molto di pi&ugrave;, e il fotografo romano, con gli &ldquo;scatti ritrovati&rdquo;, va oltre: con tale mostra si propone infatti di fornirci gli strumenti necessari per conoscere un protagonista dell&rsquo;arte forse un po&rsquo; bizzarro, sicuramente contrario ad esser rinchiuso nelle strette gabbie che identificano l&rsquo;appartenenza ad ogni possibile movimento o tendenza, ma dall&rsquo;indiscusso valore creativo.
</p>

<p style="margin-bottom: 0cm">
  Abate con un lavoro sapiente, arricchito da incontri, conversazioni e rapporti personali, riusc&igrave; a cogliere l&rsquo;indole dell&rsquo;amico Gino e l&rsquo;inventiva dell&rsquo;artista De Dominicis, riuscendo oggi a regalarci immagini fotografiche che riproducono lavori unici. Quelle di Claudio Abate sono foto che immortalano opere d&rsquo;arte, ma diventano al contempo esse stesse capolavori, grazie alla tecnica e alla professionalit&agrave; di un maestro della fotografia. Ed &egrave; qui che sta lo scambio: l&rsquo;arte s&rsquo;infiltra nella fotografia e insieme adottano quello stesso linguaggio straordinariamente poetico.
</p>

<p style="margin-bottom: 0cm">
  Non solo le opere, ma anche la persona viene fotografata da Abate, cos&igrave; da restituire un ritratto completo di De Dominicis, il quale viene fuori dagli scatti in bianco e nero in tutta la sua enigmaticit&agrave;. Basta osservare una foto come <i>Il tempo, lo sbaglio, lo spazio</i> per cogliere le tematiche principali della sua attivit&agrave; artistica: nello spazio espositivo della Galleria L&rsquo;Attico di Via Cesare Beccaria, uno scheletro umano disteso con i pattini ai piedi e uno scheletro di cane al guinzaglio occupano la superficie del pavimento. L&rsquo;idea di De Dominicis, fotografata da Abate, ruota intorno al tema della morte, ma anche dell&rsquo;immortalit&agrave; del corpo: tematiche dicotomiche, ma rese compatibili dalla singolare concezione del tempo, legata in questo caso al significato metaforico dei pattini. L&rsquo;artista anconetano, difatti, sottolinea come l&rsquo;uomo, impotente nell&rsquo;arrestare quel tempo che gli permetterebbe di allungare la propria vita, sia ricorso all&rsquo;invenzione di mezzi in grado di renderlo pi&ugrave; veloce, e &ldquo;<i>intervenendo cos&igrave; sullo spazio, indirettamente &egrave; riuscito ad intervenire sul tempo</i>&rdquo;. Lo scatto &egrave; eccellente. Una perfezione che non viene a mancare in altre opere, quali <i>L&rsquo;asta in equilibrio</i> e <i>Gemelli</i>, cos&igrave; come in <i>Sono sicuro che voi siete (e sempre sarete) all&rsquo;interno o all&rsquo;esterno di questo triangolo</i>. Tutte immagini fotografiche che palesano lo spirito di De Dominicis e la sua ironia, la stessa che si racchiude in quel ghigno dell&rsquo;artista che compare sul suo volto mentre De Chirico abbandona perplesso la sala della Biennale. Un momento esplicativo &minus; quest&rsquo;ultimo &minus; meravigliosamente immortalato da Abate; nell&rsquo;espressione di De Chirico si legge l&rsquo;impossibilit&agrave; di non riconoscere l&rsquo;acume delle opere del giovane artista ma anche la difficolt&agrave; di accostarsi completamente al loro significato: il solito effetto contrastante che aderisce bene alla figura di Gino De Dominicis.
</p>

<p style="margin-bottom: 0cm">
  L&rsquo;obiettivo di Abate riesce a trasferire alle opere originali una maggiore forza e intensit&agrave;, cos&igrave; come avviene ad esempio nel celebre <i>Zodiaco</i>: oggetti, persone, animali vivi e morti riproducono i segni zodiacali. Abate offre alla performance un valore aggiuntivo attraverso il punto di vista da cui scatta la foto, riuscendo a includere in essa la totalit&agrave; dei soggetti, i quali &minus; grazie alla particolare prospettiva &minus; appaiono allineati lungo un semicerchio senza fine. Indubbiamente, un&rsquo;opera nell&rsquo;opera.
</p>

<p style="margin-bottom: 0cm">
  Quattordici scatti ridanno vita a De Dominicis, alla sua arte singolare, a quel linguaggio estremamente metaforico; note distintive che si sintetizzano e vengono raccontate nel curioso <i>Ritratto di Gino De Dominicis</i>: una finestra socchiusa, la cui maniglia rievoca l&rsquo;usuale papillon dell&rsquo;artista, &ldquo;indossa&rdquo; i suoi occhiali scuri. Un&rsquo;inconsistenza seducente che rappresenta esattamente un artista privo di contorni e definizioni: &egrave; l&rsquo;immagine perfetta, poich&eacute; &minus; proprio nell&rsquo;invisibilit&agrave; allegorica riprodotta da Claudio Abate &minus; riusciamo a vedere Gino De Dominicis.
</p>

<p style="margin-bottom: 0cm">
  &nbsp;
</p>

<p style="margin-bottom: 0cm">
  <b>Elisa Rodi</b>
</p>