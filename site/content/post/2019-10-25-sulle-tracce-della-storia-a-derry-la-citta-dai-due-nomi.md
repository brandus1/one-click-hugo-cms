---
title: Sulle tracce della storia a Derry, la città dai due nomi
author: Redazione
type: post
date: 2019-10-25T13:25:57+00:00
url: /?p=12017
colormag_page_layout:
  - default_layout
categories:
  - VIAGGI
tags:
  - cosa vedere in Irlanda
  - Irlanda
  - viaggi in Irlanda

---
**Derry/Londonderry: una città, due nomi**. Siamo ai confini occidentali dell&#8217;Irlanda del Nord, sulle sponde del fiume Foyle, nel capoluogo dell&#8217;omonima contea di Londonderry. **Qui si è fatta la storia del Paese e se ne leggono le tracce in ogni strada, su ogni palazzo, casa e chiesa.**

A Derry sono accaduti infatti alcuni degli episodi più violenti dei Troubles, gli scontri fratricidi tra unionisti e nazionalisti irlandesi che per tre lunghi decenni hanno scosso l&#8217;Ulster. (Avete presente la &#8220;Sunday Bloody Sunday&#8221; cantata dagli U2? Ecco, quella era una domenica di Derry del 1972). La città ne porta il segno più evidente nel nome: i fedeli alla Corona britannica, protestanti per lo più, per rimarcarne il legame utilizzano Londonderry, **gli indipendentisti cattolici prediligono Derry, oggi considerato il nome ufficiale**.

<img decoding="async" loading="lazy" class="wp-image-12021 alignright" src="https://progressonline.it/wp-content/uploads/2019/10/skyline-Derry-300x225.jpg" alt="" width="400" height="300" /> 

Quella sul nome, è una disputa che va avanti dal &#8216;600 e che non è stata mai del tutto sedata. Se siete nei paraggi, provate a dare un&#8217;occhiata ai cartelli stradali, troverete che &#8220;_London_&#8221; è stato cancellato o aggiunto a seconda dei casi, oppure alla scritta fuori dalle mura della città &#8220;Londonderry West Bank Loyalists Still Under Siege No Surrender&#8221;: capirete subito che sebbene la pace sia stata siglata, **la ferita nel cuore dei nordirlandesi non si è ancora rimarginata**.

Per scoprire i segreti della città nel suo complesso, la cosa migliore è **passeggiare lungo le mura seicentesche**, rimaste praticamente intatte nei secoli (ragion per cui, Derry, non essendo mai stata espugnata, è stata soprannominata la &#8220;Città Vergine&#8221;). Da quassù è possibile osservare sia il tessuto urbano interno della **Old Town con le sue splendide architetture gotiche** e lo schema viario articolato in quattro strade principali a partire dalla piazza centrale (_The Diamond_) dove sorge il War Memorial, sia la città nuova, caratterizzata da una distesa di casette e da **giganteschi murales visibili anche da lontano**.

Il percorso è puntellato da cartelli descrittivi che indicano tutti i luoghi d&#8217;interesse, come ad esempio l&#8217;**Apprentice Boys Memorial Hall** **&#8211;** emblema della resistenza opposta allo sbarco di Giacomo II sull&#8217;isola da 13 giovani che lavoravano come apprendisti e simbolo dell&#8217;assedio di Derry &#8211; e la **Cattedrale di San Columba**, la prima cattedrale protestante costruita in Europa.

**Le mura di Derry sono tra le meglio conservate d&#8217;Europa**, si estendono per oltre un miglio, innalzandosi fino a 8 metri. Furono costruite in circa 5 anni per difendere i colonizzatori scozzesi e inglesi insediatisi durante il periodo della _plantation_ dell&#8217;Ulster e conservano inalterate le porte d&#8217;accesso, i bastioni e i cannoni.

<img decoding="async" loading="lazy" class="alignleft wp-image-12019" src="https://progressonline.it/wp-content/uploads/2019/10/Bogside-Free-Derry-300x200.jpg" alt="" width="400" height="267" /> 

Il viaggio nella storia prosegue poi nei principali musei cittadini: da non perdere il Tower Museum, ma ancor di più il **Free Derry Museum** dove viene ripercorso l&#8217;orrore dei Troubles, con materiale d&#8217;epoca in gran parte donato dai cittadini, fino alle recenti inchieste che hanno cercato di far luce sulla strage della Domenica di Sangue. Questa ha avuto luogo proprio nel **quartiere cattolico di Bogside**, dove si trova il museo, caratterizzato dai murales dell&#8217;IRA, del Movimento per i Diritti Civili e tantissimi altri ancora in memoria dei disordini, delle sue vittime o semplicemente inneggianti alla pace.

Il faccia a faccia col passato in questa zona è spiazzante e se siete interessati a saperne di più (soprattutto ora, in tempi di Brexit!) vi suggerisco di **fare un salto a** [Belfast][1], raggiungibile in pullman o in treno, oppure di recarvi al confine con la Repubblica d&#8217;Irlanda dove in alcuni punti sono ancora in piedi i resti dei vecchi check point.

Detto ciò, dopo aver fatto una bella scorpacciata di storia irlandese, è tempo di passare al **folklore**. Insieme al whiskey, non c&#8217;è niente di più _irish_ di Halloween (in gaelico _Samhain_), nato sull&#8217;isola di Smeraldo circa 3000 anni fa. E Derry ne è la madrina indiscussa, tanto da essere conosciuta nel mondo per ospitare la** ****più incredibile festa di Halloween d&#8217;Europa.** (Per questo, secondo me, il periodo migliore per programmare una visita alla città è in occasione del 1° novembre).

<img decoding="async" loading="lazy" class="alignright wp-image-12018" src="https://progressonline.it/wp-content/uploads/2019/10/spettacolo-Halloween-1-300x200.jpg" alt="" width="400" height="267" /> Stando alla leggenda irlandese, **in questa notte dell&#8217;anno gli spiriti vagavano tra i mortali** i quali, per allontanarli, accendevano dei fuochi e portavo in processione delle rape svuotate. Erano le rape infatti e non le zucche (utilizzate solo più tardi dagli immigrati irlandesi e scozzesi negli Usa) ad essere utilizzate come lanterne e la luce posta al loro interno stava a simboleggiare l&#8217;anima imprigionata nel purgatorio. Secondo alcuni, lo stesso termine Halloween rimanderebbe all&#8217;atto di scavare la rapa o la zucca, &#8220;to hollow&#8221;.

L&#8217;ultima settimana di ottobre, ogni anno, **sfila per le strade una parata a tema**, si tengono spettacoli notturni sulle mura, concerti nella piazza antistante alla Guildhall, all&#8217;interno della quale hanno luogo laboratori ed eventi per tutte le fasce d&#8217;età. Senza contare poi i fuochi d&#8217;artificio sul Foyle, lo **street food a tema Halloween**, le luci, le decorazioni, il luna park lungo il fiume e le persone mascherate.

Insomma, un&#8217;atmosfera decisamente magica in cui il clima freddo nordirlandese, a tratti ventoso con una spolveratina di nebbia, contribuisce in modo non indifferente a dare alla festa la giusta scenografia.

<p style="text-align: right;">
  <em><a href="https://viaggiatriceindipendente.com/">Viaggiatrice Indipendente</a></em>
</p>

 [1]: https://viaggiatriceindipendente.com/2018/11/12/belfast-tour-dei-quartieri/