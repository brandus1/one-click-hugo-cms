---
title: Alla scoperta della Roma di Dan Brown
author: Redazione
type: post
date: 2009-05-13T22:00:00+00:00
url: /?p=2460
post_views_count:
  - 21
  - 21
categories:
  - CULTURA E SPETTACOLO

---
<p style="text&#45;align: justify; ">
  <font face="Tahoma, sans&#45;serif"><font size="2">L&#8217;uscita nelle sale di Angeli e demoni ha riportato d&#8217;attualit&agrave; il libro di Dan Brown che ha preceduto Il codice da Vinci. Un insolito intreccio tra pura fantasia e realt&agrave; storica, una trama generosa di ingegnosi quanto paradossali colpi di scena e uno stile narrativo spigliato ed efficace sono alcuni degli elementi alla base del grande successo che il romanzo ha riscosso. Ma sicuramente l&rsquo;elemento che pi&ugrave; di tutti ha costituito il giusto stimolo alla creazione della fitta trama &egrave; senza dubbio la sua ambientazione romana. La Citt&agrave; Eterna diviene protagonista con alcuni dei suoi simboli artistico&#45;architettonici di un tracciato narrativo, creato da uno dei rappresentanti artistici pi&ugrave; in auge della Roma barocca, Gian Lorenzo Bernini, il quale, nel romanzo, diventa il creatore di un cammino iniziatico che tocca i quattro &ldquo;altari della scienza&rdquo;, cos&igrave; chiamati dalla setta segreta degli Illuminati, che il protagonista si trover&agrave; a percorrere tra mille peripezie.</font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Ripercorriamo le singole tappe alla scoperta di alcuni famosi luoghi romani visti, per&ograve;, dall&rsquo;insolita prospettiva del romanzo. La rocambolesca indagine del protagonista, il professor Langdon, che ancora una volta avr&agrave; il volto di Tom Hanks, attraverso una Roma affascinante e piena di mistero, prende il via dalle indicazioni celate nei versi di una poesia di John Milton, inserita in un fittizzio trattato galileiano. Un testo ermetico, che sveler&agrave; la prima delle quattro tappe di questo percorso. </font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">E la prima appunto &egrave; la Cappella Chigi a Santa Maria del Popolo, opera del neoclassico Valadier. S. Maria &egrave; un vero e proprio scrigno di opere d&rsquo;arte. Basti ricordare la Cappella Cerasi con le due celeberrime tele del Caravaggio (Crocifissione di S. Pietro e Conversione di S. Paolo), la maestosa policromia marmorea della Cappella Cybo disegnata da Carlo Fontana, gli affreschi del Pinturicchio e i bellissimi monumenti funebri rinascimentali di Andrea Sansovino. </font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Ma nell&rsquo;economia narrativa del romanzo &egrave; la Cappella Chigi ad essere prescelta come il primo dei quattro &ldquo;altari della scienza&rdquo;, ognuno dei quali &egrave; associato a uno dei quattro elementi naturali. Puntuali i riferimenti del romanziere nel descrivere questa cappella raffaellesca, con i suoi affreschi e mosaici astronomico&#45;astrologici. Colpiscono poi i due monumenti funebri ospitanti i due Chigi (Papa Alessandro VII Chigi fu uno dei papi&#45;protettori del Bernini), disegnati da Raffaello con le loro caratteristiche piramidi marmoree (la piramide &egrave; un altro dei simboli esoterici ricorrenti), rivisitati successivamente dal Bernini stesso con l&rsquo;aggiunta di due medaglioni ovali.</font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Alla bellezza della volta fa da contrasto il medaglione marmoreo policromo nella pavimentazione e raffigurante un tetro scheletro alato recante lo stemma dei Chigi. Nella narrazione, il medaglione marmoreo diviene una sorta di accesso a una camera ipogea, in cui avverr&agrave; il primo efferrato omicidio.</font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Mentre l&rsquo;ipogeo &egrave; frutto di fantasia narrativa, rimane indubbia la suggestione della cappella nella sua commistione di puro stile rinascimentale e barocco: &egrave; la prima delle quattro tappe di questo simbolico percorso associato all&rsquo;elemento &ldquo;terra&rdquo; (l&rsquo;ipogeo); proprio qui, si nasconde l&rsquo;indizio che porter&agrave; il protagonista alla seconda tappa.</font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2"><br /> Ancora una volta &egrave; una delle due statue del Bernini, Abacuc e l&rsquo;Angelo, a ridosso dell&rsquo;altare della cappella a indicare la via. La figura dell&rsquo;Angelo sembra indicare una direzione ben precisa e la breve quartina poetica del poeta Milton ritrovata nel codice galileiano (che indicherebbe simbolicamente il percorso iniziatico) recita proprio &ldquo;lascia che gli angeli ti guidino nella tua nobile ricerca&rdquo;. A questo punto il gioco &egrave; fatto, almeno nella incredibile genialit&agrave; intuitiva del protagonista. </font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Scartate varie possibilit&agrave;, la direzione indicata dalla statua porterebbe proprio a piazza San Pietro: ancora una forma ellittica, con le due fontane posizionate in corrispondenza dei due fuochi dell&rsquo;ellisse. Ancora il leit motiv dell&rsquo;ellisse, ancora un tremendo omicidio, ma stavolta manca un elemento: l&rsquo;angelo o una figura similare pronta ad indicare la terza tappa. Dan Brown dovr&agrave; escogitare un&rsquo;altra trovata per supplire a questa mancanza: invece dell&rsquo;angelo, sar&agrave; il bassorilievo berniniano posto sulla pavimentazione e raffigurante una faccia nell&rsquo;atto di soffiare, a mostrare il cammino. E ritorna anche il simbolo dell&rsquo;aria che corrisponde al secondo elemento associato al secondo altare della scienza: sar&agrave; la direzione verso cui spira il soffio a guidare Langdon al terzo luogo segreto, dove sta per compiersi il terzo omicido. Terza tappa: un altro altare, stavolta simboleggiato dall&rsquo;elemento fuoco; un indizio che metter&agrave; a dura prova le capacit&agrave; intuitivo&#45;associative del geniale Langdon.</font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Gli sforzi saranno presto premiati e con l&rsquo;aiuto di una mappa, il protagonista, tracciando una retta verso ovest, verr&agrave; condotto dall&#8217;altra parte della citt&agrave;, ad uno dei luoghi di Roma meno frequentati dai turisti: la chiesa di Santa Maria della Vittoria. Una chiesa seicentesca che cela un&#8217;incredibile scenografia marmorea nella Cappella Corsaro: l&rsquo;estasi di Santa Teresa d&rsquo;Avila, capolavoro berniniano. L&rsquo;associazione all&rsquo;elemento &ldquo;fuoco&rdquo; viene dal dardo infuocato con cui l&rsquo;angelo colpisce la Santa sotto l&rsquo;effetto di una crisi mistica. Un&rsquo;opera volutamente ambigua, in cui la Santa sembrerebbe piuttosto in preda a una voluttuosa passione. Ancor pi&ugrave; suggestiva &egrave; la cappella che ospita il complesso marmoreo, una sofisticata scenografia teatrale, segnata da delicati giochi di luce e contornata da finti palchetti da cui sporgono i rappresentanti della famiglia Cornaro a cui la cappella &egrave; dedicata. Questa, pi&ugrave; di ogni altra opera berniniana, illustra sapientemente il gusto teatrale dello stile barocco, quel fascino per il &ldquo;meraviglioso&rdquo; che tanto caratterizza molti luoghi della Roma seicentesca. In questo terzo altare, l&rsquo;assassinio sar&agrave; particolarmente cruento con tanto d&rsquo;incendio all&rsquo;interno della chiesa. </font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Scampato miracolosamente alla scena del delitto, il geniale protagonista si trover&agrave; ora di fronte al quarto enigma: il quarto altare della scienza simboleggiato dall&rsquo;elemento &ldquo;acqua&rdquo;. E chi poteva venire in soccorso se non l&rsquo;angelo del complesso marmoreo dell&rsquo;estasi di Santa Teresa? Il braccio dell&rsquo;angelo &egrave; rivolto infatti verso una direzione ben precisa, un luogo ancora una volta dominato scenograficamente da un altro capolavoro berniniano, una piazza in cui l&rsquo;acqua assurge a funzione di vera protagonista. L&rsquo;angelo indica nella realt&agrave; una direzione esattamente opposta rispetto a quella indicata da Brown: concediamogli dunque un&rsquo;ulteriore &ldquo;licenza letteraria&rdquo;. Prendendo per vere le affermazioni dell&rsquo;autore, la direzione indicata dalla statua ci porta a piazza Navona, sede dell&rsquo;antico circo agonale di Domiziano sui cui resti poggiano gli edifici odierni e al cui centro si trova il monumento per eccellenza dedicato all&rsquo;acqua: la Fontana dei Fiumi. &Egrave; curioso notare come la costruzione di questa colossale fontana, fra le pi&ugrave; belle e scenografiche della Roma barocca, avvenne quasi per miracolo. All&rsquo;epoca regnava Papa Innocenzo X Pamphili molto legato alla figura del Borromini, l&rsquo;antagonista di sempre dello stesso Bernini, che in quegli anni cadde in disgrazia agli occhi della committenza papale. Proprio a piazza Navona il superbo palazzo Pamphili &egrave; affiancato dalle eleganti linee della chiesa di S. Agnese in Agone del Borromini, posta a fronte della Fontana dei Fiumi.</font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">La genialit&agrave; del progetto vinse sull&rsquo;atteggiamento pregiudizioso di Innocenzo X verso il Bernini che, ancora una volta, vedeva premiato il suo indiscutibile estro artistico. Fontana dei Fiumi perch&eacute; ispirata al Gange, al Nilo, al Rio della Plata e al Danubio, ognuno rappresentato da statue ciclopiche, animali, vegetazione, rocce che si dispongono attorno a una caverna rocciosa in una fantasmagorica scenografia che fa da base ad un obelisco egizio.</font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Quale miglior luogo per indicare il quarto altare della scienza associato all&rsquo;elemento &ldquo;acqua&rdquo;? Quarto altare, quarto assassinio. E non poteva mancare il quarto indizio, che porter&agrave; il protagonista alla &ldquo;chiesa&rdquo; dell&rsquo;illuminazione, tappa finale del percorso che viene indicata dalla direzione verso cui guarda la colomba col ramoscello d&rsquo;olivo posta in cima all&rsquo;obelisco sovrastante la Fontana dei Fiumi. Il tragitto fino all&rsquo;ultima tappa del percorso &egrave; breve ma non togliamo la sorpresa ai lettori pi&ugrave; pazienti. </font></font>
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2">Tra riferimenti storico&#45;artistici pi&ugrave; o meno veritieri, a volte puntualissimi e a volte fittizi, il fascinoso percorso proposto si snoda attraverso alcuni luoghi&#45;chiave di uno dei periodi storici pi&ugrave; dorati di Roma, grazie soprattutto al mecenatismo papale. Ma quello suggerito dalla fantasia di Dan Brown, &egrave; solo uno degli innumerevoli percorsi insoliti che questa citt&agrave;, intrisa di storia e di arte come poche altre, pu&ograve; offrire. I misteri che essa cela sono ancora molti, basta essere accorti e saper leggere, tra le righe, le tracce lasciate su un monumento, una statua, una piazza e lasciare alla fantasia fare il suo corso.</font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font face="Tahoma, sans&#45;serif"><font size="2"><strong>Franco Bruni</strong></font></font>
</p>

<p style="margin&#45;bottom: 0cm" align="justify">
  &nbsp;
</p>

<p style="margin&#45;bottom: 0cm" align="justify">
  <font size="2">(Nelle foto lo scrittore Dan Brown a Roma per le riprese di Angeli e demoni)</font>
</p>