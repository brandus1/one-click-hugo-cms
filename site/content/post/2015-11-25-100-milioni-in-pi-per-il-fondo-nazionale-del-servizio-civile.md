---
id: 3188
title: 100 milioni in pi  per il Fondo nazionale del Servizio civile
author: Redazione
type: "post"
guid: http://progressonline.it/2015/11/25/100-milioni-in-pi-per-il-fondo-nazionale-del-servizio-civile/
url: "/?p=3188"
post_views_count:
- '13'
- '13'
categories: "['CULTURA E SPETTACOLO']"
---

«Il Governo, con il decreto legge approvato oggi in Consiglio dei Ministri, mantiene l’impegno di rilanciare il Servizio civile nazionale. Le risorse a disposizione del Fondo nazionale per il Servizio civile saranno incrementate di 100 milioni di euro, che si vanno ad aggiungere ai finanziamenti già previsti dal disegno di legge di stabilità». È quanto afferma Luigi Bobba, Sottosegretario al Lavoro, manifestando soddisfazione e ottimismo per il futuro. «È la conferma del costante impegno del Governo – ha proseguito l’On.le Bobba – per la realizzazione di un Servizio civile universale, in modo da giungere all’obiettivo dell’avvio di 100.000 giovani volontari entro il 2017».

«Si tratta di un vero e proprio rilancio del Servizio civile, infatti dai 15.000 volontari partiti nel 2014 si è passati ai circa 50.000 avviati nel corso del 2015. Questo ulteriore stanziamento consentirà di mantenere e possibilmente incrementare il contingente di volontari per l’anno 2016. La scelta di oggi conferma l’impegno che il Governo aveva già recentemente dimostrato con il bando per 1000 giovani in Servizio civile nell’anno del Giubileo della Misericordia». Infatti, grazie ai risparmi della Presidenza del Consiglio dei Ministri, che ha reperito tra le proprie risorse 5,4 milioni di euro, saranno avviati al servizio 1000 nuovi volontari. «Il finanziamento straordinario ottenuto da Palazzo Chigi in occasione del Giubileo – ha continuato Bobba – è un forte segnale dell’investimento che il Governo intende fare per sostenere l’accoglienza di milioni di pellegrini. La positiva esperienza realizzata con i 90 giovani in Servizio civile durante l’Expo, ci farà da guida per valorizzare al meglio le energie di questi 1000 giovani in Servizio civile per il Giubileo.”