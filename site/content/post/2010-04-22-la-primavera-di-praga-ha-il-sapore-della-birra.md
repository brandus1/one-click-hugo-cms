---
id: 3491
title: La primavera di Praga ha il sapore della birra
author: Redazione
type: "post"
guid: http://progressonline.it/2010/04/22/la-primavera-di-praga-ha-il-sapore-della-birra/
url: "/?p=3491"
post_views_count:
- '4'
- '4'
categories: "['VIAGGI']"
---

<div>Spumeggiante. È questo il primo aggettivo che viene in mente quando si pensa alla Repubblica Ceca e ai fiumi di gustosa birra che riempiono i boccali di Praga e non solo.</div><div>Nella parte sud-orientale dell’Europa, in quella che fu la patria di Franz Kafka, s’innalzano piante di pregiato luppolo che rendono la Repubblica Ceca il Paese della birra, non solo per gli oltre 470 tipi di bevanda che vengono prodotti, ma soprattutto per la sua qualità.</div><div>La primavera, con un susseguirsi di appuntamenti, si rivela essere la stagione adatta per poter assaporare la spumosa e rinfrescante bibita. Il calendario degli eventi è ricco e spassoso: si apre in grande con la terza edizione del tanto atteso Festival Ceco della Birra (www.beerfestprague.com), che si terrà nei giorni dal 14 al 30 maggio nella città di Praga. Qui, circondati dalle bellezze artistiche della capitale, si potranno degustare le migliori birre, dalla classica bionda alle insolite birre alla ciliegia o al caffè. Sotto i tendoni allestiti per il festival sgorgheranno 50 marche di quella che nella Repubblica Ceca è sempre stata e continua ad essere la bevanda nazionale, tutte contraddistinte da un’eccellente qualità, frutto di un’antica e scrupolosa lavorazione. Un’occasione imperdibile, in grado di assicurare puro divertimento da trascorrere tra le suggestive strade del Paese, popolate dalle vivaci hospoda, le tipiche osterie del luogo, e dalle storiche birrerie come la celebre U Fleku che, fondata nel 1499, è la più antica del Paese.</div><div> </div><div>L’agenda degli appuntamenti goliardici nella Repubblica Ceca non termina con la primavera, ma prosegue con l’estate: il 24 e il 25 luglio toccherà alle Tradizionali feste della birra di Trebon, in Boemia meridionale. Si proseguirà il 6 e il 7 agosto con il Bernard Fest di Humpolec, per poi concludere con la tradizionale Sagra del raccolto di luppolo a Zatec, nella Boemia occidentale, il 3 e 4 settembre. Una ricorrenza di lunga tradizione − quest’ultima − ed estremamente istruttiva: tra musica, balli, gare di raccolta del luppolo, si potrà infatti accedere al dietro le quinte del processo di lavorazione della birra stessa.</div><div>In ogni sagra, naturalmente, la bontà della birra sarà accompagnata dai sapori gastronomici e dalle ricette tipiche del luogo, che concederanno una magnifica pace dei sensi. E se il gusto sarà in questo modo pienamente appagato, l’udito e la vista saranno allietati dal piacevole intrattenimento delle feste popolari e da un imperdibile programma culturale che condurrà tra i luoghi in cui la birra nasce. Questo esclusivo tour storico procede lungo la Via della Birra, che guiderà i visitatori nei birrifici e nelle fabbriche, dove le nuove tecniche di lavorazione si mescolano all’antica tradizione. La birra ceca ha infatti alle proprie spalle una storia remota: basti pensare che la coltivazione del luppolo pare risali all’859 a.C., e la sua trasformazione in bevanda intorno al Mille. Ecco allora che il viaggio tra le terre ceche non è più solo convivio e gastronomia, ma anche storia e cultura; quella che si ritrova anche e soprattutto in Boemia, patria della birra chiara e dell’amata e nota Pilsner, la cui storia inizia nel 1842 nell’antico birrificio Pilsner Urquell ([<font color="#0066cc">www.pilsner-urquell.cz</font>](https://www.pilsner-urquell.cz/)), in cui dalla birra scura e torbida si passò alla produzione della prima birra leggera e paglierina, invidiata e copiata in tutto il mondo. Antichi e nuovi birrifici riempiono l’intera Boemia: il birrificio Pivovar Eggenberg ([<font color="#0066cc">www.eggenberg.cz</font>](https://www.eggenberg.cz/)) di Cesky Krumlov e il Kozel ([<font color="#0066cc">www.pivovar.kozel.cz</font>](https://www.pivovar.kozel.cz/)) di Velke Popovice, dove anche bambini e ragazzi − pur senza degustare − avranno qualcosa da imparare attraverso percorsi guidati; o il particolare birrificio del castello di Detenice ([<font color="#0066cc">www.krcmadetenice.cz</font>](https://www.krcmadetenice.cz/)) e il Pivovar Herold di Breznice ([<font color="#0066cc">www.heroldbeer.com</font>](https://www.heroldbeer.com/)); ma anche il più recente Budweiser Budvar ([<font color="#0066cc">www.budweiser.cz</font>](https://www.budweiser.cz/)) e l’innovativo birrificio Moritz ([<font color="#0066cc">www.hostinec-moritz.com</font>](https://www.hostinec-moritz.com/)), dove ci si potrà improvvisare birrai producendo anche bevande personalizzate. Molti di questi aprono infatti le loro porte ai visitatori, i quali potranno osservare il percorso di lavorazione che la birra attraversa prima di finire in bottiglia.</div><div> </div><div>Nella Repubblica Ceca la birra scorre incessantemente riempiendo barili ma anche vasche, in cui è possibile calarsi e lasciarsi cullare dal nettare oro e dalla sua morbida schiuma che agisce sul corpo in maniera benefica. A Praga, ad Harracov e a Pisek u Jablunkova ci si potrà così immergere in acqua carbonica calda con aggiunta di birra speciale: una singolare miscela che qui rappresenta oggi la nuova frontiera del wellness.</div><div>Con un’agenda così fitta di allettanti appuntamenti, Praga e le altre splendide città della Repubblica Ceca sono senz’altro delle ottime mete per trascorrere piacevolmente la bella stagione: i luoghi giusti per poter rilassarsi, divertirsi e brindare in compagnia. Con un boccale di rinfrescante birra, naturalmente.</div><div> </div><div> </div><div>**Elisa Rodi**</div><div> </div><div> </div><div>Gli altri appuntamenti della stagione: </div><div>Dall’1 al 6 maggio 2010</div><div>La festa della liberazione di Pilsen</div><div>[<font color="#0066cc">www.pilsen.eu</font>](https://www.pilsen.eu/)</div><div> </div><div>Dal 12 maggio al 4 giugno 2010</div><div>Primavera di Praga</div><div>[<font color="#0066cc">www.festival.cz</font>](https://www.festival.cz/)</div><div> </div><div>Dal 15 al 31 maggio 2010</div><div>Dvo?ák’s Olomouc – Festival musicale</div><div>[<font color="#0066cc">www.mfo.cz</font>](https://www.mfo.cz/)</div><div> </div><div>Dal 28 al 30 maggio 2010</div><div>Prague Food Festival</div><div>[<font color="#0066cc">www.praguefoodfestival.com</font>](https://www.praguefoodfestival.com/)</div><div>[<font color="#0066cc">www.grand-restaurant.cz</font>](https://www.grand-restaurant.cz/)</div>