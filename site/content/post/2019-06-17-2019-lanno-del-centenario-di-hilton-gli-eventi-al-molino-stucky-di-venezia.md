---
title: '2019: l’anno del centenario di Hilton. Gli eventi al Molino Stucky di Venezia'
author: Redazione
type: post
date: 2019-06-17T08:01:08+00:00
url: /?p=11387
colormag_page_layout:
  - default_layout
categories:
  - VIAGGI
tags:
  - Hilton
  - Hotel
  - molino stucky
  - Venezia

---
<p style="text-align: justify;">
  Hilton festeggia il suo 100esimo compleanno, la compagnia alberghiera più famosa al mondo. <strong>Hilton Molino Stucky</strong>, diventato uno degli hotel più iconici della Serenissima, festeggia questo traguardo così importante rilanciando la lunga serie di iniziative che hanno caratterizzato e che continueranno a segnare l’anno del centenario.
</p>

<p style="text-align: justify;">
  Sin dalla sua apertura <strong>Hilton Molino Stucky</strong> è diventato parte integrante del paesaggio e della società veneziana. Oltre ad essere un moderno capolavoro artistico ed uno dei migliori hotel a livello nazionale
</p>

<figure id="attachment_11388" aria-describedby="caption-attachment-11388" style="width: 495px" class="wp-caption alignleft"><img decoding="async" loading="lazy" class="wp-image-11388 " src="https://progressonline.it/wp-content/uploads/2019/06/Hilton-Venice-Pool.jpg" alt="" width="495" height="333" /><figcaption id="caption-attachment-11388" class="wp-caption-text">Photo from the official website [molinostuckyhilton.it][1]</figcaption></figure>

<p style="text-align: justify;">
   è diventato nel corso del tempo molto attivo all’interno del territorio veneziano proponendo una serie di collaborazioni e progetti legati alla sostenibilità, alla beneficenza e alle realtà meno fortunate della comunità.
</p>

<p style="text-align: justify;">
  L’anno del centenario si è aperto a <strong>Gennaio</strong> con la prima grande iniziativa di solidarietà nei confronti della città che ha coinvolto in prima persona i dipendenti dell’hotel con la donazione di vestiti inutilizzati a coloro che ne avevano bisogno. Il mese di <strong>Febbraio</strong> è stato dedicato a delle giornate di formazione volte a creare opportunità per i giovani. Nel mese di <strong>Marzo</strong> invece è stato realizzato un progetto nazionale che ha coinvolto 10 strutture del Gruppo Hilton presenti sul territorio: eventi, giornate e workshops dedicati alla formazione e al recruiting di giovani talenti italiani con lo scopo di assumere 100 talenti all’interno delle strutture Hilton presenti nel territorio italiano. Questo mese è stato caratterizzato anche da altre importanti iniziative focalizzate sul tema della sostenibilità e del rispetto del pianeta. Durante la Giornata Mondiale dell’acqua l’Hotel ha infatti attuato una campagna di sensibilizzazione verso i propri clienti e dipendenti per un uso ponderato di questa importante risorsa e in occasione dell’Earth Hour, con il gesto simbolico dello spegnimento delle luci della struttura, si è voluto far riflettere sul comportamento nei confronti del pianeta.
</p>

<p style="text-align: justify;">
  A <strong>Luglio</strong>, invece, <strong>Hilton Molino Stucky</strong> ospiterà due eventi dedicati agli over75 della kermesse Estate a Palazzo organizzata da Red Carpet For All, un’associazione di promozione sociale. Con l’esplosione dell’estate nel mese di <strong>Agosto</strong> <strong>Hi</strong><strong>l</strong><strong>ton Molino Stucky</strong> apre le porte della propria piscina ai bambini della comunità Casa Famiglia. A <strong>Settembre</strong>, in occasione dell’Housekeeping Month, iniziativa di sostenibilità globale che coinvolge tutti gli Hotel del Gruppo verrà organizzata una giornata indirizzata sul tema dell’integrazione e della diversità.
</p>

<p style="text-align: justify;">
  I mesi di <strong>Ottobre</strong> e <strong>Novembre</strong> avranno come tematica principale l’importanza della sensibilizzazione e della prevenzione dei tumori. Si partirà a ottobre con una serie di iniziative in collaborazione con diverse associazioni locali per sensibilizzare la comunità sulla tematica del tumore al seno. Nel mese di novembre, invece, è prevista la partecipazione a Movember, l’evento annuale durante il quale gli uomini che vi aderiscono si fanno crescere i baffi per accrescere la consapevolezza relativa al tumore della prostata e ad altre patologie. Un’ulteriore iniziativa è prevista per il mese di Ottobre con il festeggiamento dei cento anni di uno degli ospiti del centro anziani IRE della Giudecca.
</p>

<p style="text-align: justify;">
  La conclusione del lungo calendario di iniziative per il 100° anniversario di Hilton sarà a <strong>Dicembre</strong> con un’iniziativa in occasione del Natale. Nella lobby dell’hotel verrà realizzato un albero di Natale con 100 palline che contengono sogni e desideri dei bambini della Casa Famiglia. I clienti e i dipendenti saranno invitati ad acquistarne una per poter contribuire al sostegno dei sogni dei ragazzi di questa comunità.
</p>

 [1]: https://molinostuckyhilton.it