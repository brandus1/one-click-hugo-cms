---
title: Viareggio si maschera di ironia per la festa più attesa dell’anno
author: Redazione
type: post
date: 2020-01-24T09:17:49+00:00
url: /?p=12378
colormag_page_layout:
  - default_layout
categories:
  - CULTURA E SPETTACOLO
tags:
  - Carnevale
  - carnevale viareggio
  - viareggio

---
### Un Paese delle Meraviglie 2.0 fatto di like e stories che non sembra poi così divertente, una tigre robotica che rappresenta il balzo economico della Cina, una montagna di libri abbattuta dall’accetta dell’ignoranza e persino i personaggi del Mago di Oz in versione green capeggiati da Greta Thumberg nei panni di Dorothy.

Questi e molti altri i protagonisti dei carri allegorici che sfileranno sui Viali a Mare a Viareggio dal 1° al 25 febbraio. In questa 147a edizione del Carnevale dedicata al tema delle generazioni, gli artisti della cartapesta hanno interpretato in chiave ironica le preoccupazioni della società contemporanea. I giganti di cartapesta del carnevale più famoso d’Italia stupiranno il pubblico nella città del divertimento che per l’occasione organizza feste rionali e appuntamenti gastronomici.

Si è iniziato già dal 12 gennaio con visite guidate alla Cittadella del Carnevale e alle ville storiche, laboratori per bambini e sfide sportive. Un ricco programma di eventi che accompagnerà i visitatori fino alle sfilate dei carri in febbraio. Il Grand Hotel Principe di Piemonte per l’occasione propone un pacchetto accattivante per grandi e piccini.

<img decoding="async" loading="lazy" class="aligncenter wp-image-12379" src="https://progressonline.it/wp-content/uploads/2020/01/Carnevale-Viareggio-300x121.jpg" alt="" width="464" height="186" /> 

_** **_**I Corsi Mascherati**

Dal 1° al 25 febbraio i carri allegorici sfileranno sui Viali a Mare per 6 straordinari Corsi Mascherati. Un’occasione per vedere da vicino i giganti di cartapesta, alti oltre 20 metri e larghi 12, creati dai maestri costruttori viareggini. Si inizierà sabato 1° febbraio con la cerimonia di inaugurazione, l’alzabandiera e il primo Corso Mascherato che mostrerà i carri al pubblico.

I carri e le maschere torneranno a sfilare sui Viali a Mare domenica 9 e sabato 15 febbraio. **Novità di quest’anno è la sfilata in notturna prevista il 20 febbraio in occasione del giovedì grasso.** L’appuntamento è dalle ore 18.00 in poi e a chiudere la serata saranno i fuochi d’artificio sul mare. Penultimo appuntamento domenica 23 febbraio dalle ore 15.00 e infine **cerimonia di chiusura del Carnevale martedì 25 febbraio con la proclamazione dei vincitori e lo spettacolo pirotecnico.**

**Questa 147a edizione è dedicata alle generazioni: un mix di satira e fantasia con cui gli artisti hanno interpretato la società contemporanea,** guardando alla social mania, all’avanzata economica della Cina, ai disastri ambientali e all’amore in tutte le sue forme.

**Programma dei Corsi Mascherati**

&#8211; _Sabato 1° febbraio Cerimonia di inaugurazione – ore 16.00 (1° CORSO MASCHERATO)_

_&#8211; Domenica 9 febbraio – ore 15.00 (2° CORSO MASCHERATO)_

_&#8211; Sabato 15 febbraio – ore 17.00 (3° CORSO MASCHERATO)_

_&#8211; Giovedì 20 febbraio – ore 18.00 (4° CORSO MASCHERATO notturno)_

_&#8211; Domenica 23 febbraio – ore 15.00 (5° CORSO MASCHERATO)_

_&#8211; Martedì 25 febbraio – ore 15.00 (6° CORSO MASCHERATO di CHIUSURA)_

_ _