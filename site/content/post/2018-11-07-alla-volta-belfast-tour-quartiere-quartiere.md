---
title: Alla volta di Belfast, il tour quartiere per quartiere
author: Redazione
type: post
date: 2018-11-07T14:03:53+00:00
url: /?p=10110
colormag_page_layout:
  - default_layout
categories:
  - VIAGGI
tags:
  - Belfast
  - cosa fare a Belfast
  - cosa vedere a Belfast
  - dove andare a Belfast
  - turismo
  - Viaggi

---
**Belfast** è la capitale dell&#8217;Irlanda del Nord, ha una popolazione di poco più di 330 mila abitanti &#8211; il che fa di lei la seconda città dell&#8217;isola &#8211; e una storia secolare a molti sconosciuta. Dietro queste informazioni nude e crude si nasconde una città piena di vita, cosmopolita ma al tempo stesso con uno spirito _super irish_ che si respira in ogni dove. Il modo migliore per scoprire tutti i suoi segreti è dunque quello di concedersi un **tour a piedi per i suoi quartieri**.  
Pronti? Via!

## _Queen&#8217;s Quarter_

<figure id="attachment_10112" aria-describedby="caption-attachment-10112" style="width: 372px" class="wp-caption alignright"><img decoding="async" loading="lazy" class="wp-image-10112 " src="https://progressonline.it/wp-content/uploads/2018/11/botanic-garden-768x1024.jpg" alt="" width="372" height="496" /><figcaption id="caption-attachment-10112" class="wp-caption-text">**_Botanic garden_**</figcaption></figure>

È il rione meridionale della capitale nordirlandese, caratterizzato dal colore rosso degli edifici e dagli studenti universitari che lo animano a tutte le ore. Il cuore del quartiere è il Lanyon Building, progettato dall&#8217;architetto Charles Lanyon (sir), autore di molte altre costruzioni, tra cui il castello di Belfast, e rappresenta il polo principale della **Queen&#8217;s University**, tra le più antiche del Regno Unito, che dà per l&#8217;appunto il nome alla zona.

Una volta arrivati, una delle cose da fare è senz&#8217;altro perdersi per le stradine del **Botanic Garden**, tra le rose del _rose garden_ e le specie rare di alberi e piante provenienti da tutto il mondo, per poi fare tappa all&#8217;**Ulster Museum**. Arte, storia, politica, reperti fossili, costumi: l&#8217;Irlanda è tutta qui dentro, raccolta in **cinque piani di museo completamente gratuito**.

Per gli amanti del calcio non può mancare una visita al **National Footbal Stadium**, all’estremo sud del quartiere, dove ogni anno si disputa la finale della Irish Cup.

## **_Linen Quarter_**

Il Linen Quarter è il centro politico e commerciale della città. Il suo cuore è la City Hall, il maestoso **Palazzo del Municipio in stile neorinascimentale**, edificato in purissimo marmo italiano. È possibile visitarlo all&#8217;interno gratuitamente grazie ai numerosi tour guidati disponibili, ma soprattutto ammirarlo dall&#8217;esterno nella sua versione notturna.

L&#8217;altro punto di forza del quartiere è lo **shopping**: per chi è in cerca di prodotti unici, fatti a mano, oggettistica di vario tipo, libri e cibo _homemade_ in un ambiente caratteristico e vecchio stile, il **St. George&#8217;s Market** è decisamente il posto giusto; per chi predilige invece i brand più affermati, fast food, negozi di souvenir in un ambiente moderno e a tratti futuristico, la scelta non può che ricadere sul **Victoria Square Shopping Centre**. Tra un acquisto e l&#8217;altro poi si può salire sulla terrazza panoramica del centro e godere di una vista a 360° sui tetti di Belfast.

Una piccola curiosità: il nome del quartiere rimanda all&#8217;antica produzione del lino, vitale per la città che per questo, all&#8217;inizio del secolo, scorso veniva anche chiamata &#8220;**Linenopolis**&#8220;.

<figure id="attachment_10111" aria-describedby="caption-attachment-10111" style="width: 478px" class="wp-caption alignleft"><img decoding="async" loading="lazy" class="wp-image-10111 " src="https://progressonline.it/wp-content/uploads/2018/11/crumlin-road-gaol-1024x683.jpg" alt="" width="478" height="319" /><figcaption id="caption-attachment-10111" class="wp-caption-text">_**Carcere di Crumlin road**_</figcaption></figure>

## _Shankill Quarter_

È il quartiere della memoria, dei _troubles_, dei murales, il quartiere che mostra ancora le ferite di uno scontro mai del tutto sopito tra nazionalisti e unionisti, cattolici e protestanti. Il **Peace Wall** è lì a dimostrare l&#8217;inutilità dei muri, di tutti i muri nel mondo, soprattutto di quelli innalzati tra fratelli. Camminare lungo la Shakill Road e la vicina Falls Road è per questo un&#8217;esperienza che non si dimentica.

Poco lontano sorge la **Crumlin Road Gaol**, o come viene comunemente chiamata l'&#8221;Alcatraz d&#8217;Europa&#8221;. Si tratta di una prigione vittoriana che ha visto passare per i suoi corridoi suffragette, detenuti politici, assassini, bambini innocenti e ladruncoli locali. È visitabile tutto l&#8217;anno e prenotando online è possibile risparmiare qualche sterlina sul costo del biglietto.

## _Cathedral Quarter_

Colorato, vivace e luminoso: **il Cathedral quarter è il posto giusto in cui trascorrere il sabato sera** a Belfast. In questa zona si trova la **cattedrale di Sant&#8217;Anna**, da cui deriva il nome del quartiere, il più antico della città, famoso principalmente per i numerosi pub che oggi lo popolano. Si va dal celebre Duke of York, in cui concedersi una pinta di Guinness o assaggiare il whisky dell&#8217;antica distilleria di Bushmills, all&#8217;Harp Bar dove ascoltare musica dal vivo in un ambiente di gusto vittoriano, dallo scintillante Spaniard al più nascosto Hadskis.

**Questa era un tempo l&#8217;area commerciale della città**, come dimostrano le insegne dei mercanti di whisky, dei laboratori di ceramica e della vecchia fonderia di ferro collocate in Commercial Court. Qui un piccolo passaggio accanto al pub &#8220;The Dark Horse&#8221; è stato abbellito con ombrelli dai colori sgargianti appesi al soffitto (ormai in voga in molte altre città del mondo) ed è un punto perfetto per scattare foto da postare sui social.

Tra gli altri punti d&#8217;interesse ci sono l&#8217;**Albert Memorial Clock Tower**, molto caratteristica per la sua pendenza e per la somiglianza con il Big Ben di Londra, e il Big Fish o meglio &#8220;The Salmon of Knowledge&#8221;. Si tratta di un pesce di grandi dimensioni, ricoperto di piastrelle in ceramica e collocato sulla sponda occidentale del fiume Lagan, che nel giro di pochi anni è riuscito a diventare uno dei simboli della città.

## _Titanic Quarter_

<figure id="attachment_10116" aria-describedby="caption-attachment-10116" style="width: 477px" class="wp-caption alignright"><img decoding="async" loading="lazy" class="wp-image-10116 " src="https://progressonline.it/wp-content/uploads/2018/11/titanic-museum-1024x768.jpg" alt="" width="477" height="358" /><figcaption id="caption-attachment-10116" class="wp-caption-text">_ **Titanic museum**_</figcaption></figure>

Questo nome vi dice qualcosa? Vi ricorda forse la storia di quei due innamorati, Jack e Rose, che si incontrarono su una nave, cosiddetta inaffondabile, la quale però per colpa di un iceberg finì col colare a picco nelle acque dell&#8217;Oceano Atlantico?! Ebbene, non è una questione di omonimia, stiamo proprio parlando del l**uogo in cui è nato il transatlantico più famoso al mondo: il Titanic**.

Nel 2012, a cento anni da quei tragici eventi, è stato inaugurato il **Titanic Museum**, il quale in pochi anni è diventato, non solo un simbolo della capitale, ma anche una delle attrazioni turistiche più visitate al mondo. La forma dell&#8217;edificio ricorda la prua di una nave ed è chiaramente un omaggio alle industrie navali concentrate in questo quartiere della città. In particolare il riferimento va alla **Harland & Wolff** che un tempo si occupò proprio della costruzione del Titanic e che ancora oggi è attiva. Altrettanto iconici sono infatti i suoi carroponti gialli, visibili da più punti della città.

**Il biglietto d&#8217;Ingresso al museo comprende anche la visita alla SS Nomadic**, l&#8217;ultimo vascello ancora galleggiante della White Star Line, utilizzato come tender del Titanic e della sua nave gemella, l&#8217;Olympic.

<p style="text-align: right;">
  Testo e foto di <a href="https://viaggiatriceindipendente.wordpress.com">Viaggiatrice Indipendente</a>
</p>