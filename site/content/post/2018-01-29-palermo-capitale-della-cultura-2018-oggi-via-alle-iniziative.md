---
title: 'Palermo capitale della Cultura 2018: Gentiloni alla cerimonia inaugurale'
author: Redazione
type: post
date: 2018-01-29T11:20:03+00:00
url: /?p=7807
colormag_page_layout:
  - default_layout
categories:
  - CULTURA E SPETTACOLO
  - SLIDE

---
<img decoding="async" loading="lazy" class="size-medium wp-image-7811 alignleft" src="https://progressonline.it/wp-content/uploads/2018/01/Palermo-capitale-della-cultura_980x571-300x175.jpg" alt="" width="300" height="175" />**780 eventi in calendario già confermati, di cui 50 internazionali**, e almeno altri 700 che attendono di essere ufficializzati già nelle prossime settimane. Sarà un 2018 ricco per Palermo che per quest&#8217;anno è stata nominata **Capitale italiana della Cultura**. Si è svolta stamani al Teatro Massimo la cerimonia di inaugurazione: per l&#8217;occasione ha parlato sia il Premier Paolo **Gentiloni** che l&#8217;Assessore alla Cultura Andrea **Cusumano**. &#8220;L&#8217;augurio &#8211; dice Cusumano &#8211; è che questo anno possa dare grande visibilità alle bellezze e alle eccellenze di questa città. E che tutto quello che stiamo mettendo a sistema per questa occasione possa consolidarsi nel futuro. Palermo al centro non per fatti criminosi, ma per la cultura, o meglio per le culture&#8221;. <img decoding="async" loading="lazy" class="size-medium wp-image-7813 alignright" src="https://progressonline.it/wp-content/uploads/2018/01/logo-300x300.jpg" alt="" width="300" height="300" />

Lo stesso Assessore ha dichiarato che tutte le iniziative non si esauriranno con la fine dell&#8217;anno, ma che alcune rimarranno **a servizio di cittadini e turisti**. Tra questi progetti destinati a durare nel tempo il biglietto unico per accedere a musei e luoghi di cultura o una card di servizi cittadini. Oppure l&#8217;intenzione di creare un unico parco che possa racchiudere i cantieri culturali, il castello e i giardini della Zisa, o anche il  parco Casina Cinese-Pitrè, con iniziative specifiche per unire in un unico percorso il museo etnografico.

Ad aprire l&#8217;inaugurazione stamani è stato però il **Presidente del Consiglio Paolo Gentiloni** che, nel suo discorso, ha celebrato le iniziative di cui Palermo si è fatta promotrice. &#8220;Da qui ricomincia la nascita della città&#8221; ha detto, &#8220;il sentimento di rinascita fa bene alla Sicilia, ma anche all’Italia intera. Dobbiamo investire su questo sentimento. A Palermo si sono sedimentate tutte le culture che l’hanno attraversata. Palermo sa stare al mondo perché non rinnega le proprie radici, la propria identità&#8221;.

&nbsp;

&nbsp;