---
title: “First Man” di Chazelle apre il Festival del Cinema di Venezia
author: Redazione
type: post
date: 2018-08-27T12:35:16+00:00
url: /?p=9423
colormag_page_layout:
  - default_layout
categories:
  - CULTURA E SPETTACOLO
tags:
  - Festival del Cinema di Venezia
  - First Man
  - First Man Venezia
  - Il primo uomo
  - Venezia

---
<img decoding="async" loading="lazy" class="size-medium wp-image-9425 alignleft" src="https://progressonline.it/wp-content/uploads/2018/08/1032x1278-event-list-venicefilmfestival-242x300.jpg" alt="" width="242" height="300" /> Dopo solo due anni di apertura del Festival Internazionale del Cinema di Venezia con &#8220;La La Land&#8221;, un lungometraggio di Damien **Chazelle** aprirà nuovamente la 75a edizione del Festival diretto da Alberto Barbera e organizzato dalla Biennale di Venezia, in programma dal 29 agosto all&#8217;8 settembre. La prima mondiale di **First Man** sarà proiettata mercoledì 29 agosto, nella Sala Grande del Palazzo del Cinema al Lido di Venezia.<img decoding="async" loading="lazy" class=" wp-image-9427 alignright" src="https://progressonline.it/wp-content/uploads/2018/08/il-primo-uomo-675x905-675x904-224x300.jpg" alt="" width="239" height="320" />

Il film &#8220;**First Man**&#8221; della Universal Pictures, con Ryan Gosling, Jason Clarke e Claire Foy, prenderà parte al contest cinematografico. Il film, scritto da Josh Singer, è l&#8217;adattamento della biografia ufficiale intitolata &#8220;Primo uomo: La vita di Neil A. Armstrong&#8221;, scritto da James R. Hansen e pubblicato nel 2005, ed è un viscerale racconto in prima persona della storia dell&#8217;astronauta americano Neil A. Armstrong, il primo uomo a mettere piede sulla Luna. In particolare, ripercorre gli anni tra il 1961, quando Amstrong stava per unirsi alla NASA e al 1969, quando il 20 luglio, atterrò sul nostro satellite con l&#8217;Apollo 11.

**Chazelle** ha commentato: &#8220;Sono onorato dall&#8217;invito di **Venezia** e sono entusiasta di tornare. (&#8230;) Attendo con impazienza di portare il film al festival.&#8221; Il Direttore del Festival Barbera ha invece dichiarato: &#8220;È un vero privilegio presentare la prima mondiale del nuovo, attesissimo film di Damien Chazelle. **È un lavoro molto personale**, originale e avvincente, meravigliosamente inaspettato nel contesto dei film epici di oggi, e una conferma del grande talento di uno dei più importanti registi contemporanei del cinema americano. La nostra gratitudine va alla Universal Pictures per l&#8217;anteprima di First Man al 75 ° Festival del Cinema di Venezia.&#8221;