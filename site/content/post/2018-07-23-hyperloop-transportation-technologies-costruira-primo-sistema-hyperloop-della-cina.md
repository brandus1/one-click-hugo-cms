---
title: 'Hyperloop Transportation Technologies  costruirà il primo sistema Hyperloop della Cina'
author: Redazione
type: post
date: 2018-07-23T13:45:32+00:00
url: /?p=9278
colormag_page_layout:
  - default_layout
categories:
  - ATTUALITÀ

---
_HyperloopTT ha aperto una entity cinese e ha iniziato a lavorare sul primo Hyperloop in Cina a partire da un accordo commerciale iniziale di 10 km a Tongren, nella provincia di Guizhou_

**<img decoding="async" loading="lazy" class=" wp-image-9279 alignleft" src="https://progressonline.it/wp-content/uploads/2018/07/HyperloopTT-China-Capsule_low-300x177.jpg" alt="" width="469" height="277" />****<u>Hyperloop Transportation Technologies</u>** ha firmato un **accordo** con Tongren Transportation & Tourism Investment Group del **Governo della Repubblica Popolare Cinese**. Questo è il primo accordo per HyperloopTT con la Cina – il dodicesimo in generale e il terzo commerciale dopo gli annunci in Abu Dhabi e Ucraina nel 2018.

HyperloopTT fornirà la tecnologia, le competenze ingegneristiche e la dotazione necessaria. Tongren sarà responsabile per la certificazione, la struttura regolamentare e la costruzione del sistema Hyperloop. HyperloopTT lavorerà in partnership con il governo di Tongren per definire il percorso per il sistema Hyperloop in Cina, che sarà finanziato grazie a una joint venture pubblico-privato con il 50% dei fondi provenienti direttamente da Tongren.

HyperloopTT è controllata al 100% da Jumpstarter, piattaforma di crowdsourcing e **startup di** **Digital Magics**, il più importante incubatore di startup digitali “Made in Italy” attivo su tutto il territorio italiano, che ha tra i fondatori proprio Bibop Gresta (co-fondatore e Chairman di HyperloopTT). Digital Magics ha investito 320.000 Euro in Jumpstarter.

_“Noi immaginiamo che Hyperloop svolgerà un ruolo decisivo nel tessuto economico della ‘Via della Seta’, collegando la regione al resto del mondo”_ ha dichiarato **Dirk Ahlborn, CEO di Hyperloop Transportation Technologies**. _“La Cina spende più di 300 miliardi di Dollari l’anno in infrastrutture per riuscire a stare al passo con la rapida espansione urbana. Avendo lavorato a fianco dei nostri partner governativi, HyperloopTT è una soluzione ideale e concreta per questo problema imminente. Inoltre la topografia unica di Tongren ci permetterà di perfezionare i nostri vari metodi di costruzione con i nostri partner”._

_ __“Tongren è sempre stata focalizzata sullo sviluppo sostenibile. La firma per realizzare HyperloopTT in Cina rappresenta un passo fondamentale per favorire la crescita dell&#8217;entroterra, un importante risultato del Tongren Great Investment Action Year e un progetto decisivo per ampliare e rafforzare l’economia locale”_ dichiara  **Chen Shaoron, Sindaco di Tongren**_. “Una volta completato, si punterà ad accelerare notevolmente la ricerca e lo sviluppo dell’HyperloopTT cinese, che sarà in grado di far crescere rapidamente l&#8217;industria High Tech e manifatturiera nella provincia di Guizhou, migliorando efficacemente la mobilità della città di Tongren e dei suoi abitanti, e di conseguenza, sostenere il turismo, gettando solide basi per lo sviluppo di ‘un distretto e cinque posti’ di Tongren”._ 

_“La Cina è leader mondiale nella quantità di linee ad alta velocità costruite e ora sta cercando una soluzione più efficiente con HyperloopTT”_, afferma **Bibop Gresta, Chairman di HyperloopTT**. “_Abbiamo passato gli ultimi anni a cercare i partner giusti con cui lavorare in Cina e ora con una solida rete di relazioni, siamo pronti per creare il sistema HyperloopTT, rispettando le regolamentazioni cinesi”._

&nbsp;

&nbsp;