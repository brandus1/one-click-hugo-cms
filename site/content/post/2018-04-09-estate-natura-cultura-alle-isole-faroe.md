---
id: 8358
title: Estate di natura e cultura alle Isole Faroe
author: Redazione
type: "post"
guid: http://progressonline.it/?p=8358
url: "/?p=8358"
colormag_page_layout:
- default_layout
categories: "['VIAGGI']"
tags: "['Isole Faroe', 'Isole Faroe cosa vedere', 'Isole Faroe dove andare', 'Isole Faroe turismo', 'Isole Faroe viaggi']"
---

![](https://progressonline.it/wp-content/uploads/2018/04/074-Lundar-ÓlavurFredriksen-300x193.jpg)Si dice spesso che le **Isole Faroe** non accolgano turisti – ma esclusivamente ospiti. I Faroesi sono infatti accoglienti e aperti e la meravigliosa natura delle isole invita subito a sentirsi a casa. È una meta adatta a chi ama l’escursionismo, la pesca, le immersioni, la vela o semplicemente a chi desidera respirare l’aria pulita a pieni polmoni e godersi la tranquillità di una natura incontaminata.

Nonostante siano piccole e disperse in mezzo al nulla, le Isole Faroe hanno molto da offrire anche al viaggiatore più esigente.

**Tórshavn** è una delle più piccole capitali del mondo, ma offre tanti servizi, dagli ho[Sposta nel cestino](https://progressonline.it/wp-admin/post.php?post=8354&action=trash&_wpnonce=1002cda083)tel 4 stelle e i negozi di design locale, agli ottimi ristoranti che servono cibo a base di prodotti tipici, per non dimenticare la vivace scena musicale e culturale. Particolarmente interessante è la **parte vecchia della città, Reyni**, colorata dalle tante casette costruite in legno e con i tetti d’erba, che rendono il quartiere molto pittoresco. Anche **Tinganes**, dove risiede il governo è un importante punto di riferimento di Tórshavn con i suoi edifici rossi dai caratteristici tetti d’ erba. Chi invece è interessato all’arte può visitare il museo **Listaskalin**, con mostre permanenti di dipinti e arte faroese contemporanea, oppure la **Casa Nordica**, ovvero il centro culturale dedicato all’intera Scandinavia, dove si svolgono regolarmente concerti, spettacoli e mostre temporanee di pittura.

Novità di quest’anno, il primo boutique hotel alle Faroe, nella capitale Tórshavn. L’**Hotel Havgrím** è stato ricavato da un’antica dimora affacciata sull’oceano e presenta camere progettate ispirandosi al fiordo: i colori ricordano i prati, il cielo cangiante e il mare quando è calmo e burrascoso.

Le isole Faroe vantano inoltre un’ottima **gastronomia locale**. Anche quest’anno è stata confermata la **stella Michelin** “faroese” al ristorante **KOKS** – aperto nel 2011 – con un menu rigorosamente stagionale che unisce tradizione e modernità in modo semplice e delicato. Il ristorante si sposterà prossimamente in una nuova esclusiva location, una vecchia fattoria sul lago risalente al 17esimo secolo, a 20 minuti dalla capitale.![](https://progressonline.it/wp-content/uploads/2018/04/Faroe_Olavur-Fredriksen-300x200.jpg)

Altra novità il ristorante che lo chef Leif Sørensen, che ha firmato il manifesto del New Nordic Food e introdotto alle Isole Faroe una cucina raffinata, aprirà in un vecchio magazzino vicino al porto di Tórshavn. Sarà un posto informale, incentrato sulla gioia della condivisione e del cenare insieme, e su prodotti buoni e cibo semplice. Un’esperienza culinaria più accessibile ma altrettanto autentica, è rappresentata dall’[Heimablíndi](https://visitfaroeislands.com/see-do/dining/heimablidni), che letteralmente significa “ospitalità a casa” , che offre ai turisti la possibilità di **cenare in casa della gente locale**, come ad esempio nella casa-fattoria di Anna e Óli, che in determinati giorni organizzano cene anche per vari gruppi di ospiti.

In primavera e in estate le isole si animano di **eventi e festival** di ogni genere, dalla musica alla cultura, passando ovviamente per il food. Il **5 maggio** 2018 la capitale ospiterà il **Seafood festival**, una straordinaria esperienza culinaria per locali e turisti che potranno degustare vari tipi di frutti di mare cucinati in modi diversi, quali aragoste, gamberi, sgombri e smerigli. **Il primo venerdì di giugno**, invece, si tiene ormai da più di 10 anni la **Notte della Cultura a Tórshavn**, animata da intrattenimenti per famiglie, eventi culturali, iniziative nei negozi e ristoranti, ed eventi speciali nei musei e alla Casa Nordica.

Ma i faroesi amano moltissimo anche la **musica**: tra gli eventi musicali più importanti il **G-Festival** dall’ **11 al 14 luglio 2018 nel villaggio di Gøta** dove la musica locale incontra quella internazionale più stravagante e **il Summer Festival che si tiene dal 9 all’ 11 agosto 2018 a Klaksvik**.

Un’occasione in più per avvicinarsi ai locali e conoscere la loro cultura sono proprio i concerti in casa, organizzati a Gøta due volte a settimana durante l’estate, e per gli amanti del buon cibo la tendenza dei supper club – ristoranti in casa – ha raggiunto anche le Isole Faroe! A Velbastaður i locali aprono la porta delle loro cucine una volta a settimana nel periodo estivo.