---
id: 11152
title: "L\u2019Heritage in festa a Verona"
author: Redazione
type: "post"
guid: http://progressonline.it/?p=11152
url: "/?p=11152"
colormag_page_layout:
- default_layout
categories: "['AUTO']"
tags: "['auto', 'auto d epoca', 'auto vintage', 'automobili vintage', 'fiera di verona', 'Verona Legend Cars']"
---

**Verona Legend Cars** è un unicum assoluto nel panorama dei saloni automobilistici. Passione, heritage, storia dei motori e l’adrenalina delle gare dal vivo si fondono in un’esperienza elettrizzante aperta a tutti gli appassionati del mondo delle auto. A **Verona** va in scena una panoramica completa sulla storia dell’auto, dai primi modelli a quelli divenuti simbolo per intere generazioni, spaziando dal lusso alla sportività e con un crescente spazio dedicato alle youngtimer. Una storia fatta di persone, visioni, idee, esperienze, avanguardia: una storia che merita di essere raccontata e tramandata, per non perdere memoria dei modelli, e degli attori, che hanno contribuito direttamente a scriverla.

<figure aria-describedby="caption-attachment-11155" class="wp-caption alignleft" id="attachment_11155" style="width: 491px">![](https://progressonline.it/wp-content/uploads/2019/04/1947_Cisitalia_202-1024x663.jpg)<figcaption class="wp-caption-text" id="caption-attachment-11155">1947 Cisitalia 202</figcaption></figure>

Questa è la ricca offerta di ***Verona Legend Cars***: un salone dinamico dove le tante storie dell’auto, e di riflesso anche degli uomini che le hanno guidate, si dividono tra i padiglioni e i grandi spazi esterni. Spazi animati dai raduni di Club e momenti che vedranno i collezionisti entrare direttamente in fiera alla guida delle proprie macchine, celebrando ricorrenze come i 50 anni della Fiat 128 o della Ford Capri.

Quando si parla di motori, inoltre, non si può non parlare di sport e di corse. Non solo auto in mostra, all’esterno verrà allestita anche una pista sulla quale si destreggeranno piloti professionisti che hanno fatto la storia del motorsport. Il circuito è stato realizzato in collaborazione con ACI Verona, concepito per spingere i piloti a dare il meglio di sé con curve a 360°, inversioni improvvise di marcia, slalom e rettilinei paralleli davanti alle tribune. Su questo circuito il 5 maggio debutta il Primo Trofeo Verona Legend Cars. Con il partenariato di ACI Storico, il trofeo è aperto a tutte le auto della corsa, storiche e mo

<figure aria-describedby="caption-attachment-11154" class="wp-caption alignright" id="attachment_11154" style="width: 406px">![](https://progressonline.it/wp-content/uploads/2019/04/1962_Ferrari_250_GTO-1024x765.jpg)<figcaption class="wp-caption-text" id="caption-attachment-11154">1962 Ferrari 250 GTO</figcaption></figure>

derne, comprese nei regolamenti della Formula Challenge e nella Regolarità Sport.

La parte espositiva la farà ovviamente da padrona nei padiglioni di Fiera di Verona. C’è attesa per la mostra “***CENTOMITI***”, che mette in scena **le auto che hanno fatto la storia delle quattro ruote**. Una mostra che è quasi una sfida nell’individuare le 100 auto che, a livello mondiale e tra migliaia di modelli progettati in oltre un secolo di produzione automobilistica, hanno contribuito in maniera determinante allo sviluppo tecnico, stilistico, sportivo, sociale e culturale del mezzo di trasporto più diffuso, utilizzato e amato.

Una mostra-evento, curata da Luca Gastaldi, che inaugurerà a Verona sabato 11 maggio e che è stata realizzata grazie allo speciale contributo di partner internazionali: collezionisti italiani e stranieri, club di marca e le più importanti istituzioni museali, in primis il Museo Nicolis di Verona, hanno contribuito alla realizzazione di **CENTOMITI**. Un patrimonio straordinario, un’occasione per tutti gli appassionati, un’immersione nella storia attraverso un percorso coinvolgente che parte dal Triciclo Benz realizzato in Germania nel 1886 per arrivare alle supercar elettriche di ultima generazione. 100 auto, un secolo di storia, innovazione, passione in un suggestivo percorso tematico accompagnato da immagini, video e testi narrativi. Un tuffo nel passato per capire il futuro.

Uno degli elementi più forti della cultura Classic è il legame tra l’auto e il suo proprietario. L’auto storica infatti è più di un mezzo di trasporto e molto più di un semplice oggetto. È un’esperienza che coinvolge i sensi: la vista, l’udito e l’olfatto; è una patrimonio che racconta la storia e la società. Per questo nessun appuntamento dedicato all’heritage può dirsi completo senza la possibilità di scoprire, tra centinaia di modelli originali, l’auto adatta alla sensibilità di ognuno.

<figure aria-describedby="caption-attachment-11153" class="wp-caption aligncenter" id="attachment_11153" style="width: 800px">![](https://progressonline.it/wp-content/uploads/2019/04/1927_Bugatti_Royale.jpg.800x0_q85.jpg)<figcaption class="wp-caption-text" id="caption-attachment-11153">1927 Bugatti Royale</figcaption></figure>

A Verona Legend Cars c’è spazio anche per la vendita. Saranno più di mille gli esemplari che potranno essere acquistati tra modelli provenienti dai migliori dealer specializzati in Europa ora perfettamente restaurati – la maggior parte – ora da restaurare in prima persona, per permettere agli appassionati di vedere rinascere la “propria” auto d’epoca sotto i loro occhi. In questa grande vetrina, che mette in contatto commercianti e appassionati in Italia e all’estero, figurano i modelli più rari e preziosi a fianco delle vetture più diffuse, amate e facilmente accessibili. Il fulcro della passione per l’heritage, infatti, è la passione stessa e la predilezione individuale per marchi e modelli che hanno scritto la storia dei motori.

[www.veronalegendcars.com](https://www.veronalegendcars.com)  
11-12 maggio  
Fiera di Verona