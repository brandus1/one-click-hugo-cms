---
title: Le 6 cose da non perdere a Edimburgo
author: Redazione
type: post
date: 2018-05-16T09:24:12+00:00
url: /?p=8583
colormag_page_layout:
  - default_layout
categories:
  - VIAGGI
tags:
  - attrazioni Edimburgo
  - Edimburgo
  - Edimburgo cosa fare
  - Edimburgo cosa vedere
  - Edimburgo dove andare
  - Edimburgo turismo
  - Edimburgo viaggi

---
<img decoding="async" loading="lazy" class="wp-image-8586 alignleft" src="https://progressonline.it/wp-content/uploads/2018/05/Landform-GNSAM-300x225.jpg" alt="" width="349" height="262" />Edimburgo, colorata capitale della Scozia, **è una delle mete più amate dai turisti in viaggio nel Regno Unito**. Sarà perché conserva ancora molto del folklore originario o perché sa coniugare il nuovo della New Town e il vecchio della Old Town? Edimburgo sa farsi amare in tutte le sue sfaccettature da turisti con esigenze e aspettative diverse. Ecco quindi **6 cose da non perdere in visita a Edimburgo** per accontentare proprio tutti!

&nbsp;

### _**Castello di Edimburgo**_

Dall&#8217;alto di un&#8217;imponente roccia basaltica, **il castello domina Edimburgo da ogni prospettiva**. Si tratta di una fortezza inespugnabile &#8211; e mai espugnata per l&#8217;appunto &#8211; ai cui piedi si è sviluppata nei secoli la città.

È una delle attrazioni più visitate della Scozia, prima tra quelle a pagamento, **simbolo dell&#8217;intricata storia cittadina e nazionale**, fatta di miti, leggende e racconti fantastici. Il nome stesso della città deriva proprio dal nome gaelico originario della roccaforte, frutto di molteplici rimaneggiamenti strutturali nel corso del tempo. Al suo interno è possibile osservare, oltre al Palazzo Reale, l&#8217;antico trono delle incoronazioni dei Re scozzesi (_Stone of Destiny_), le prigioni, la Cappella della Regina Margaret, i gioielli della corona, oppure assistere alla **singolare usanza della One O&#8217; Clock Gun**. Ogni giorno, alle ore 13 in punto, viene sparato un colpo di cannone, perpetuando una tradizione che ha avuto inizio nel lontano 1861. Da non saltare i musei dedicati all&#8217;arte militare, la quale ha costituito tanta parte della storia del paese.

**Dominare il castello, significava dominare l&#8217;intera Scozia**, ragion per cui è stato oggetto di assedi e battaglie sanguinose dai tempi dei romani, degli angli e poi degli scontri tra inglesi e scozzesi per l&#8217;indipendenza.

Il tour merita almeno 3-4 ore di visita, l&#8217;importante è non farsi cogliere impreparati ed evitare la fila prenotando online il biglietto.

###<img decoding="async" loading="lazy" class="wp-image-8587 alignright" style="font-size: 16px;" src="https://progressonline.it/wp-content/uploads/2018/05/Royal-Botanic-Garden-300x225.jpg" alt="" width="349" height="262" /> **_Royal Botanic Garden_**

Una vera oasi di pace nella zona Nord di Edimburgo, il RBG offre ai suoi visitatori tutto il tempo e lo spazio (ben 28 ettari!) per poter staccare la spina dalla vita di città. Oltre ai numerosi percorsi all&#8217;aperto, può vantare svariate serre con specie rare, tropicali, fossili, piante alpine e piante cinesi, raccolte durante i suoi 350 anni di storia.

Nato dall&#8217;iniziativa di due medici nel XVIII secolo, il giardino raccoglie piante da tutto il mondo, organizzate in aree tematiche ben strutturate e curate nel dettaglio. I giardini sono godibili in qualsiasi stagione dell&#8217;anno e, che siate amanti del verde o meno, concedetevi una sosta in questa paradiso dei sensi, ricaricate le batterie e sarete pronti a rimettervi in marcia per scoprire il resto della città!

### _  
<!--nextpage-->_

### _  
**The Scotch Whisky Experience**_

Non molto lontano dal Castello, si raggiunge senza difficoltà la **Scotch Whisky Experience**. E cosa c&#8217;è di più scozzese dello Scotch Whisky? Assolutamente nulla.

Per calarsi a pieno nello spirito della cara vecchia _Scotland_, questo percorso è l&#8217;ideale: offre 6 tipi di tour, di durata e prezzo diversi, tra la storia e la creazione del pregiato liquore, con tanto di degustazione finale e bicchiere in omaggio. Imparerete ad apprezzare lo Scotch Whisky, riconoscerne gli aromi al palato, all&#8217;olfatto e le sfumature dorate alla vista, grazie soprattutto alle preparatissime guide che vi faranno da Cicerone.

Ciliegina sulla torta è la **Diageo Claive Vidiz Whisky Collection**, dichiarata una delle &#8220;7 meraviglie del mondo dello Scotch Whisky&#8221;. Si tratta di una collezione di oltre 3.800 tipi di whisky diversi, un vero record mondiale!

### _**<img decoding="async" loading="lazy" class=" wp-image-8588 alignright" src="https://progressonline.it/wp-content/uploads/2018/05/dean-gallery-300x199.jpg" alt="" width="423" height="282" />Galleria Nazionale Scozzese d&#8217;Arte Moderna**_

In ogni viaggio che si rispetti **non**** può mancare un pizzico d&#8217;arte** e, in questo caso, l&#8217;avventura comincia prima ancora di varcare la soglia del museo. Fin dal parco antistante l&#8217;ingresso dell&#8217;imponente edificio in stile neoclassico,  il cosiddetto **Giardino delle Statue**, ci si trova davanti a statue e installazioni di arte contemporanea alle quali ci si può tranquillamente avvicinare. Tra queste la fa da padrona la scultura dell&#8217;architetto del paesaggio Charles Jenks, intitolata _Landform_, che crea un collegamento visivo tra i due edifici che costituiscono la Galleria, il Modern One e il Modern Two.

La **Galleria Nazionale Scozzese d&#8217;Arte Moderna** è una vera immersione tra le opere di  Picasso e Francis Bacon, con una spruzzata di Matisse e Lucien Freud, Mondrian quanto basta e un accenno di Mirò. Si trova purtroppo fuori dal centro cittadino ma è facilmente raggiungibile con ogni mezzo e **l&#8217;ingresso è gratuito**; sono a pagamento solo specifiche mostre. Fa parte di un **circuito di 3 gallerie** insieme alla Galleria Nazionale Scozzese e alla Galleria Nazionale dei Ritratti, tutte imperdibili sia per gli aspetti paesaggistici che artistici.

### _**The Elephant House**_

Benvenuti nel **Sancta Sanctorum dei potteriani**: in questo caratteristico locale è nato infatti il maghetto più amato del ventunesimo secolo!

A quanto pare, la scrittrice **J.K. Rowling** era solita sedersi a uno dei tavoli di questa_ _deliziosa caffetteria su **George IV Bridge n. 21** e così, tra un sorso di tè e l&#8217;altro, prese forma la **saga di Harry Potter**. Negli anni le pareti delle toilette sono state tappezzate dalle scritte dei fan, citazioni, firme, dediche e vere e proprie dichiarazioni d&#8217;amore, oltre che di ringraziamento, verso l&#8217;autrice che ha fatto sognare un&#8217;intera generazione.

Dalla sala interna si può godere di una visuale del Castello fuori dal comune, magari sorseggiando una strabordante **cioccolata calda con panna e marshmallow**! Certo, c&#8217;è da dire che negli anni la fama di questo posto ha reso le code per entrare sempre più lunghe e il servizio più lento. Tuttavia, se siete degli appassionati e volete calarvi nell&#8217;atmosfera magica che ha ispirato non solo la Rowling ma anche Ian Ranking e Alexander McCall Smith, resta una tappa obbligatoria!

Una piccola curiosità: come dice il nome, gli **elefanti** sono il tema del locale, se ne possono contare **oltre 700 di ogni dimensione e materiale**.

### _<img decoding="async" loading="lazy" class=" wp-image-8584 alignleft" src="https://progressonline.it/wp-content/uploads/2018/05/Artisti-su-High-Street-Fringe-Festival-300x225.jpg" alt="" width="369" height="277" />**Fringe Festival**_

Il **Fringe Festival** è uno di quegli eventi che non si posso assolutamente perdere! Si svolge ad agosto, uno dei mesi dal clima più favorevole per visitare la città, e si tratta del **più grande festival al mondo delle arti dello spettacolo**. Il teatro, in tutte le sue forme, è il vero protagonista: commedia, musical, danza, opera e spettacoli per bambini. Ha luogo da oltre 70 anni, per **25 giorni in tutto**, e di solito lungo High Street si possono incontrare molti artisti esibirsi in strada per promuovere i loro spettacoli e vendere i biglietti. Ce ne sono di accessibili per tutte le tasche, per tutte le ore, i giorni, le età e molti di questi sono completamente gratuiti. Gli artisti provengono da tutto il mondo e sono letteralmente ovunque, non di rado infatti si possono anche incontrare la sera nei pub della città a chiacchierare con la clientela e a sorseggiare, ovviamente, una pinta di birra scozzese.

La formula del festival, aperto a compagnie e attori professionisti e non, è stata imitata in moltissime altre città, ma l&#8217;unico e intramontabile resterà sempre e solo quello di Edimburgo!

<p style="text-align: right;">
  <a href="https://viaggiatriceindipendente.wordpress.com/">Viaggiatrice Indipendente</a>
</p>