---
title: In Between – A Roma la mostra di Ahmed Alsoudani
author: Redazione
type: post
date: 2020-01-24T15:58:06+00:00
url: /?p=12444
colormag_page_layout:
  - default_layout
categories:
  - CULTURA E SPETTACOLO
tags:
  - arte
  - arte a Roma
  - mostre roma

---
## Un’importante retrospettiva ripercorre la carriera dell&#8217;artista americano di origine irachena **Ahmed Alsoudani**.

La mostra **_In Between_**, a cura di **Mary Angela Schroth**, raccoglie circa una quarantina di opere dell’artista dal 2004 ad oggi, tra cui, oltre a nuovi e inediti dipinti provenienti dal suo studio, anche una selezione di importanti opere su carta e una più recente scultura in bronzo dipinto. Essa segna, tra l’altro, il debutto assoluto dell&#8217;artista nella città di Roma, dopo la sua partecipazione nel 2011 alla 54° Edizione della Biennale di Venezia all’interno del Padiglione iracheno.

L&#8217;iniziativa, ideata insieme alla **Marlborough Gallery**, è promossa dalla **Fondazione Terzo Pilastro – Internazionale** presieduta dal **Prof. Avv. Emmanuele Francesco Maria Emanuele** (che nell’artista iracheno ha trovato l’ideale interprete della propria filosofia ispiratrice, improntata all’interazione feconda tra Occidente e Medio ed Estremo Oriente nel segno della comprensione e dell’inclusione), e realizzata da **Poema S.p.A.** con il supporto organizzativo di **Comediarting** e **Arthemisia.**

La ricerca espressiva di **Ahmed Alsoudani**, naturalizzato americano, utilizza la forza comunicativa dell’arte quale strumento atto ad abbattere non solo le barriere sociali e culturali, ma in prospettiva anche quelle etniche e religiose. La mostra inizia dalle prime esperienze dove l’orrore della guerra impatta sui lavori, fino ad arrivare, con il passare del tempo e con la distanza, ad una più modulata e mediata esplorazione del dolore. Una ricerca che a lungo termine porterà Alsoudani ad ulteriori progressi.

<img decoding="async" loading="lazy" class="aligncenter wp-image-12445" src="https://progressonline.it/wp-content/uploads/2020/01/A.-Alsoudani-Rome-2019.-Acrylic-charcoal-and-color-pencil-on-canvas-cm-1804x254.-Collezione-privata.-300x214.jpg" alt="" width="400" height="286" /> 

Il fulcro del lavoro di Alsoudani è il disegno, ed in particolare il concetto di bozza, un atto fisico e primordiale che coinvolge il corpo e convoglia il pensiero e l&#8217;esperienza direttamente sulla superficie del dipinto. Le vigorose tracce di grafite e carbone sulla tela grezza sono le prime esperienze che conducono successivamente all’esplorazione dei colori dell’opera che completano il lavoro.

Commenta il **Prof. Emmanuele Emanuele**, **Presidente della** **Fondazione Terzo Pilastro &#8211; Internazionale**: _“L’arte di Ahmed Alsoudani è di forte impatto, colpisce i sensi e l’immaginazione, a volte persino disturbando l’osservatore, come solo l’arte che comunica qualcosa di rilevante è davvero in grado di fare. Accanto alla riflessione sui temi della vita e della morte, scaturita dal fatto di aver vissuto due conflitti bellici negli anni della sua giovinezza, Alsoudani affianca anche una ricerca sulla società contemporanea e sui suoi ritmi di vita, a loro modo anch’essi ‘violenti’ e spersonalizzanti.”._

Lo storico e critico d’arte **Gabriele Simongini**, che ha collaborato al catalogo, afferma: _&#8220;Nelle opere di Alsoudani dallo spazio amniotico delle forme proliferanti emerge potente uno stato parossistico di delirio reale, concreto, che empaticamente coinvolge e travolge lo spettatore&#8221;._ 

Il catalogo, edito da Gli Ori Editori Contemporanei, conterrà i testi del Prof. Emmanuele Francesco Maria Emanuele, di Mary Angela Schroth e di Gabriele Simongini, nonché un dialogo-intervista tra l&#8217;artista e Peter Halley, pittore americano di fama internazionale.

<u> </u>

26 Marzo – 20 Settembre 2020

Roma, Palazzo Cipolla

Via del Corso, 320