---
id: 5207
title: 'Incredible India: i mille volti di un Paese da scoprire'
author: Redazione
type: "post"
guid: http://progressonline.it/?p=5207
url: "/?p=5207"
post_views_count:
- '18'
- '20'
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_3";}
- a:1:{s:16:"td_post_template";s:17:"single_template_3";}
categories: "['VIAGGI']"
tags: "['benessere', 'destinazioni', 'Himalaya', 'India', 'ottobre 2016', 'Rimini', 'TTGIncontri', 'turismo', 'Viaggi', 'visto elettronico', 'yoga']"
---

L’Ente del Turismo Indiano in Italia ha confermato, anche per quest’anno, la presenza al TTG, il più importante evento dedicato al turismo, che si terrà a Rimini dal 13 al 15 ottobre.

In attesa della fiera, abbiamo chiesto al Direttore dell’Ufficio del Turismo Indiano in Italia, Mr. C. Gangadhar cosa aspettarci da questo meraviglioso Paese.  
*“Abbiamo di tutto, spiagge meravigliose, natura, tutto quello che si può offrire e cercare. Ci sono anche tour per l’Himalaya e l’India del Nord e molte mete adatte al turismo d’avventura. C’è tutto quello che può venire in mente.*  
 *Abbiamo un’offerta variegata: mete rurali, viaggi benessere, il turista può disporre di un ventaglio inifinito di proposte, ed è per questo che vogliamo promuovere tutte le destinazioni, soprattutto da questo grande paese che è l’Italia, per regalare un pezzo di India a ogni viaggiatore, per portarlo per sempre nel cuore”.*

![9390_foto1_C-Gangadhar](https://progressonline.it/wp-content/uploads/2016/08/9390_foto1_C-Gangadhar-300x225.jpg)

**Tutto il mondo celebra lo yoga e i suoi effetti benefici, ma che ruolo gioca nel turismo indiano e per il turismo italiano verso l’India?**  
Mi lasci dire che dallo yoga è derivato il mondo, così come lo conosciamo oggi, il che dà ancora più valore al fatto che questo abbia le sue radici in India, da dove si è poi diffuso in tutto il mondo. Anche quest’anno non abbiamo potuto fare a meno di celebrarlo in un evento fondamentale nella vita di ogni indiano e di chiunque partichi e apprezzi questa disciplina, il World Yoga Day, perchè lo yoga è corpo, mente e anima, è meditazione, nonché il modo migliore per tenersi in forma.

**Lo yoga è al centro di molte esperienze turistiche in India. Qual è stata la tendenza finora per il turismo indiano?**  
Iniziamo dicendo che le stime del turismo in India stanno crescendo. L’Italia, tra i paesi europei, è uno dei più importanti per la promozione delle rotte turistiche nel nostro paese, e i dati che stiamo ricevendo sono estremamente positivi in merito al numero di arrivi dall’Italia. Come India Tourism Milan abbiamo rapporti con Italia, Grecia, Cipro e Malta.  
Queste ultime due hanno abilitato l’uso del visto elettronico per l’India e speriamo che anche gli altri due paesi aderiscano, in modo da registrare un incremento di presenze da parte di questi mercati. In programma abbiamo fiere, mostre, roadshow e seminari d’approfondimento, con sempre maggiore attenzione alle proposte per le famiglie, per i viaggi di lavoro e i viaggi stampa in India.  
Credo che sia sempre meglio far conoscere quanto più possibile, in modo da fare una promozione sempre più mirata ed efficace. Infatti ci stiamo occupando anche di materiali più approfonditi da comunicare ai giornalisti e agli uffici stampa, insieme all’offerta di viaggi-stampa in modo che i giornalisti vedano il nostro paese e, una volta rientrati, possano riportare nelle riviste italiane le bellezze indiane. Sono iniziative importanti perchè giocano un ruolo fondamentale nella promozione delle nostre svariate destinazioni, che sono ideali 365 giorni l’anno.  
L’espressione “un viaggio da fare almeno una volta nella vita” non è sufficiente. Tutt’altro, ne sarebbero necessari almeno due o tre, perchè non parliamo di un paese, ma di un vero e proprio continente. L’India con il suo popolo, con la sua cucina e la sua cultura è in grado di offrire tutto, ecco perchè è incredibile.