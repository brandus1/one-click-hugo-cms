---
id: 11903
title: Presentato a Roma il progetto The Destiny of Wedding
author: Redazione
type: "post"
guid: http://progressonline.it/?p=11903
url: "/?p=11903"
colormag_page_layout:
- default_layout
categories: "['ATTUALITÀ']"
tags: "['wedding planner']"
---

Il percorso formativo **The Destiny of Wedding** è stato presentato a Roma a Palazzo Brancaccio, <span style="text-decoration: line-through;">d</span>urante un elegante public talk, alla presenza di un numeroso pubblico di giornalisti e di professionisti di ogni settore del mondo del wedding.

The *Destiny of Wedding*, ideato da[ **Veronica Amati**](https://progressonline.it/ora-vi-svelo-destiny-of-wedding/), è un innovativo progetto di formazione specialistica di altissimo profilo, svolto da esperti che, da anni, organizzano e gestiscono matrimoni di sposi stranieri in Italia. **L’obiettivo è quello di formare e certificare professionisti del wedding, italiano ed internazionale.**

*![](https://progressonline.it/wp-content/uploads/2019/09/I-relatori-2-min-min-300x200.jpg)*

Nel corso del public talk di presentazione, moderato da Erika Gottardi ed aperto da Veronica Amati, ideatrice ed organizzatrice di *The Destiny of Wedding*, si sono alternate diverse figure professionali in rappresentanza delle prestigiose Istituzioni che collaborano al progetto.

*“Dopo un anno di lavoro finalmente si parte* – ha affermato con emozione Veronica Amati – questo è *un progetto in cui credo moltissimo, ritengo opportuno qualificare il nostro settore che deve avvalersi di grandi professionalità che ci proponiamo di specializzare senza paura che possano entrare in concorrenza con chi già opera in questo settore da anni. È necessario che la proposta di Destination Wedding in Italia venga espressa attraverso una formula con caratteristiche turistiche, prevedendo “pacchetti” che illustrino al meglio ed in maniera sintetica l’offerta nel nostro paese. La nostra è una professione in cui non ci si può improvvisare, per questo abbiamo voluto coinvolgere la LUISS per conferire un taglio universitario al nostro progetto formativo. Un programma teorico ma anche estremamente pratico, con sessioni on stage tenute da grandi professionisti attivi in matrimoni internazionali di grandissimo prestigio”.*

<figure aria-describedby="caption-attachment-11910" class="wp-caption alignright" id="attachment_11910" style="width: 400px">![](https://progressonline.it/wp-content/uploads/2019/09/Palazzo-Brancaccio-2-min-min-300x200.jpg)<figcaption class="wp-caption-text" id="caption-attachment-11910">Palazzo Brancaccio</figcaption></figure>

A confermare l’alto profilo della formazione che verrà erogata, l’intervento della dr.ssa Susanna Mensitieri, coordinatrice del master universitario in turismo e territorio dell**’Università Luiss Guido Carli** che, da tempo, monitora il fenomeno del turismo cinese cogliendo il nascere di un certo interesse per i matrimoni di destinazione in Italia, entrando in contatto con Veronica Amati e ospitandola per alcune lezioni che facessero comprendere l’importanza dell’idoneità di luoghi e dei territori per gestire Destination Wedding dal punto di vista turistico, attraverso la gestione di tutti i servizi principali ed accessori nei tempi e nei modi attesi dall’organizzazione. *I nostri corsi –* prosegue la Dr. Ssa Mensitieri – *spiegano il lavoro duro che c’è dietro questa professione che non è “archetti e fiocchetti” come molti pensano. Abbiamo iniziato a stimolare le attitudini trasformandole in competenze ed ospiteremo ancora Veronica nella nostra Università, per proseguire con un programma di formazione strutturato in questo specifico settore.*

È importante evidenziare, come ha fatto nel suo intervento **Bianca Trusiani, Presidente del Comitato Tecnico Scientifico di Buy Wedding in Italy**, quanto questo settore abbia una rilevante ricaduta di carattere economico e turistico sia sui territori coinvolti che sull’intera filiera del matrimonio, costituita da una serie di professionisti che debbono essere in grado di rispondere, con prontezza e competenza, alle specifiche esigenze dei singoli progetti matrimoniali ideati dalla Destination Wedding Planner. Riaffermando l’intimo legame tra turismo e wedding, ha evidenziato la nuova figura del *Wedding Travel Coordinator*, un mediatore culturale e accompagnatore turistico, dotato di spiccate competenze nel settore del wedding. Nel condividere la necessità di operare sui territori per fare in modo che possano essere idonei ad accogliere turisti e matrimoni stranieri, Bianca Trusiani ha riaffermato l’importanza di valorizzare le peculiarità del nostro territorio che si sono affermate nel tempo in nazioni che scelgono l’Italia per le sue caratteristiche.

L’ideatrice **Veronica Amati**, durante questo percorso verrà affiancata dal wedding planner londinese Bruce Russell, più volte premiato come miglior wedding planner dell’anno, dal floral designer Robert Chaar, autore delle scenografie floreali dei matrimoni reali in medio oriente, dalle italiane wedding designer Barbara Vissani e floral designer Sonia Luongo.

Foto e video saranno affidati a Whitelife Studio, già esperti in destination wedding; mentre per il cake design, le decorazioni saranno curate da Lucia Simeone.