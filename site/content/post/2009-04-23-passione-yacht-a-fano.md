---
id: 3391
title: Passione yacht a Fano
author: Redazione
type: "post"
guid: http://progressonline.it/2009/04/23/passione-yacht-a-fano/
url: "/?p=3391"
post_views_count:
- '7'
- '7'
categories: "['VIAGGI']"
---

<font face="Tahoma, sans-serif"><font size="2">Centinaia di imbarcazioni incolonnate, di tutti i generi. Un molo brulicante di appassionati e tantissimi stand, allestiti dai più grandi espositori del settore. E’ come si presenterà il porto turistico di Fano verso la fine del prossimo aprile, quando la cittadina marchigiana ospiterà la quinta edizione del Fano Yacht Festival. Dal 22 al 26 aprile, come ogni anno, Fano si trasformerà per più di un weekend in una vera a propria capitale della nautica. Cinque giorni in cui gli operatori del settore, gli appassionati o semplici visitatori avranno la possibilità di entrare in contatto con il mondo delle imbarcazioni di lusso. </font></font>

<font face="Tahoma, sans-serif"><font size="2">In pochi anni, il Salone Nautico dell’Adriatico si è già confermato come un appuntamento irrinunciabile del settore della nautica. In ogni edizione, il Festival ha visto crescere il numero degli espositori e la qualità dei prodotti esposti, tanto da diventare uno dei saloni più prestigiosi del panorama nazionale e internazionale. </font></font>

<font face="Tahoma, sans-serif"><font size="2">La scorsa edizione ha registrato un successo di pubblico eccellente. Complice il bel tempo, 33.000 visitatori hanno affollato l’area del festival: un fiume di appassionati intenti ad ammirare oltre 150 modelli di imbarcazione e accolti da altrettanti espositori. Questo grazie ad una formula collaudata e di successo. Il FYF rappresenta innanzitutto un’occasione d’oro per scoprire le più recenti anteprime e le ultime novità dei cantieri navali più prestigiosi. Ma il punto di maggior forza di tutto l’evento è la possibilità di provare direttamente le imbarcazioni in mare. Chi è interessato all’acquisto di un panfilo potrà testarne le performance di persona, così da convincersi definitivamente della qualità della sua scelta.</font></font>

<font face="Tahoma, sans-serif"><font size="2">L’evento marchigiano, inoltre, non è solo un punto di incontro nel quale concludere affari, ma l’organizzazione del salone, negli ultimi quattro anni, si è sempre preoccupata di affiancare eventi tecnici e di intrattenimento di altissimo livello, così da permettere ai visitatori di trascorrere piacevolmente un po’ di tempo libero.</font></font>

<font face="Tahoma, sans-serif"><font size="2">Quest’anno, l’evento si svolgerà a cavallo del 25 aprile e gli organizzatori si aspettano una cornice di pubblico ancora più numerosa del solito. A poco più di un mese dall’inizio, l’organizzazione ha fatto sapere che le richieste degli espositori sono state maggiori dell’anno scorso, a conferma dell’accresciuta attrattiva del Salone Nautico di Fano, ma anche grazie alle interessanti novità pianificate dagli organizzatori.</font></font>

<font face="Tahoma, sans-serif"><font size="2">Tra queste l’Area V.I.P., pensata proprio come luogo di rifugio dal crescente caos della fiera. Si tratta di un’area ad accesso riservato, confortevole e accogliente, dove gli ospiti potranno accedere ad una ricca serie di servizi esclusivi e gratuiti. Le hostess e i barman accompagneranno gli ospiti al suo interno. I “Vip” avranno a disposizione un ricco catering e un open bar in cui gustare una flûte di Champagne ghiacciato o un buon brandy. </font></font>

<font face="Tahoma, sans-serif"><font size="2">Altra novità dell’edizione 2009 è “FYF on the Green”. Una serie di tornei di golf, nati dalla volontà di legare il Fano Yacht Festival a questo elegante sport. Il pubblico del golf, non è un segreto, è storicamente benestante e l’organizzazione del festival ha individuato nei golfisti un target particolarmente sensibile al fascino della nautica da diporto. Il salone, dunque, presenzierà questi eventi sportivi e metterà in palio premi e agevolazioni ai partecipanti. Ai vincitori sarà offerto il soggiorno in resort esclusivi per visitare il Salone Nautico dell’Adriatico. L’accoglienza al festival sarà a dir poco privilegiata: i vincitori, per esempio, potranno accedere liberamente all’area VIP e partecipare alle serate di gala. </font></font>

<font face="Tahoma, sans-serif"><font size="2">L’area VIP è certamente una postazione ambita. Ma gli organizzatori si sono preoccupati soprattutto dei “comuni mortali” che non potranno usufruire dell’esclusivo lounge, ma che sono altrettanto affascinati dal mondo della nautica. Per loro è stato allestito l’ampio “Palco sul mare”, la passeggiata sovrastante il salone dal quale ammirare lo spettacolo dei tradizionali eventi sportivi in programma. Anche quest’anno è stata confermata la presenza del team di volo acrobatico Yakitalia. I visitatori, non c’è dubbio, saranno occhi al cielo ad ammirare le spettacolari evoluzioni aeree della pattuglia acrobatica, che ha base proprio all’aeroporto di Fano. Gli YAK52 acrobatici tenteranno di rubare la scena alla vera attrazione della fiera: il mare. Ma solo per qualche minuto. Lo spettacolo aereo lascerà presto il posto agli eventi marini. Lo show di moto d’acqua, per esempio, i cui piloti si esibiranno a bordo dei loro motori in emozionanti acrobazie di freestyle nello specchio d’acqua antistante il Salone Nautico. E come mancare all’appuntamento del “FYF Race”? La veleggiata, che avrà come protagonisti cabinati e derive, è una novità del 2009 e si svolgerà in due prove il giorno del 25 Aprile.</font></font>

<font face="Tahoma, sans-serif"><font size="2">Il salone, inoltre, non dimentica gli esperti e gli operatori del settore nautico. Il festival ospiterà al suo interno la seconda edizione di Boatech, l’Adriatic Expo for Marine Industry. Un appuntamento che fa della tecnologia la sua principale attrattiva e destinato agli operatori qualificati che sono alla ricerca delle novità più importanti nel campo della cantieristica navale e da diporto. Un settore di crescente importanza in un area, quella della dorsale adriatica e delle Marche, che ha ormai acquisito un ruolo di assoluto prestigio nel campo delle imbarcazioni di Alta Qualità.</font></font>

<font face="Tahoma, sans-serif"><font size="2">Ma il rapporto di costruttori e proprietari di Yacht e Megayacht con il mare non può che essere di grande rispetto. In un momento in cui l’eco-sostenibilità è la parola d’ordine di tutta l’economia mondiale, il mondo della nautica non può fare eccezione. Negli ultimi anni sono aumentate le aziende che producono imbarcazione in maniera “ecologica”: dall’installazione di pannelli solari, all’utilizzo di vernici a basso impatto ambientale. Si muove in questa direzione la collaborazione della fiera con SaporBio, un progetto che fa del rispetto dell’ambiente il suo cavallo di battaglia e che cerca di trasmettere ai cittadini le semplici regole del mangiar bene e vivere sano. Così, all’interno della fiera, di tanto in tanto, sarà possibile degustare prodotti biologici cucinati ad arte davanti al pubblico, stuzzichini e aperitivi vari. Il tutto per promuovere l’alimentazione biologica che è prima di tutto uno stile di vita.</font></font>

<font face="Tahoma, sans-serif"><font size="2">Non mancano iniziative dedicate ai più piccoli. In collaborazione con il Fisherman Club Fano, il FYF organizza la 4° edizione del premio “Il mare”. Si tratta di un concorso rivolto ai ragazzi delle scuole medie e che quest’anno prevede, oltre alla tradizionale sezione dedicata alla scrittura,, anche la nascita di una sezione dedicata alla pittura e alla creatività. Il 25 aprile, saranno valutati i migliori lavori riguardanti tematiche legate al mare e i giovani vincitori saranno premiati alla presenza di autorità locali.</font></font>

<font face="Tahoma, sans-serif"><font size="2">**Aldo Gianfrate**</font></font>

[**<font face="Tahoma, sans-serif"><font size="2"><u>www.fanoyachtfestival.it</u></font></font>**](https://www.fanoyachtfestival.it/)