---
title: Papa Francesco visita i malati di Alzheimer presso il “Villaggio Emanuele”
author: Redazione
type: post
date: 2019-04-12T19:38:45+00:00
url: /?p=11122
colormag_page_layout:
  - default_layout
categories:
  - ATTUALITÀ
tags:
  - Fondazione
  - Papa Francesco
  - terzo pilastro
  - villaggio emanuele

---
<figure id="attachment_11124" aria-describedby="caption-attachment-11124" style="width: 400px" class="wp-caption alignleft"><img decoding="async" loading="lazy" class="wp-image-11124 " src="https://progressonline.it/wp-content/uploads/2019/04/villaggio-alzheimer350x200.jpg" alt="" width="400" height="228" /><figcaption id="caption-attachment-11124" class="wp-caption-text">Il Villaggio Emanuele</figcaption></figure>

Proseguendo l&#8217;impegno pastorale dei Venerdì della Misericordia, lo scorso 12 aprile **Papa Francesco** si è recato presso il _Villaggio Emanuele_ alla Bufalotta, nella periferia nord di Roma, accompagnato &#8211; come di consueto in queste visite &#8211; da S.E. Mons. Rino Fisichella, Presidente del Pontificio Consiglio per la Promozione della Nuova Evangelizzazione.

Il _Villaggio Emanuele_ sorge all’interno del Parco delle Sabine ed è una struttura dedicata alla cura delle persone affette da morbo di Alzheimer, organizzata come un vero e proprio _Villaggio_, che consente agli ospiti di vivere in condizioni di normalità, riproducendo tanti piccoli aspetti della vita quotidiana, necessari a chi vive questa difficile patologia per creare e mantenere un ponte di comunicazione con l’esterno, promuovendo la socializzazione e l’inclusione. Il _Villaggio_ è intitolato al suo fondatore il **Prof. Emmanuele F.M. Emanuele**, Presidente onorario della Fondazione Roma, che con lungimiranza si è prodigato per ricercare una soluzione innovativa per l’assistenza residenziale alle persone colpite da Alzheimer.

<figure id="attachment_10071" aria-describedby="caption-attachment-10071" style="width: 223px" class="wp-caption alignright"><img decoding="async" loading="lazy" class="wp-image-10071" src="https://progressonline.it/wp-content/uploads/2018/10/Presidente-Emanuele-HD_settembre-2016-1-683x1024.jpg" alt="" width="223" height="334" /><figcaption id="caption-attachment-10071" class="wp-caption-text">Prof. Emmanuele F.M. Emanuele, Presidente onorario della Fondazione Roma</figcaption></figure>

Al suo arrivo, il **Papa** è stato accolto con stupore dai residenti e dal personale, nel cortile del _Villaggio_. Il Santo Padre ha salutato tutti i presenti, scambiando con ciascuno di loro alcune parole di conforto.

<img decoding="async" loading="lazy" class="alignleft wp-image-11128 " src="https://progressonline.it/wp-content/uploads/2019/04/image2-473x1024.png" alt="" width="249" height="536" /> 

I residenti, insieme al Presidente onorario della Fondazione Roma, **Prof. Emanuele**, e all’attuale Presidente in carica, Franco Parasassi, hanno accompagnato il Papa nelle varie aree della struttura a disposizione dei residenti: alcuni ospiti che riposavano nelle loro stanze hanno ricevuto l’inaspettata visita ed hanno avuto modo di intrattenersi e di scambiare alcune parole con Papa Francesco; altri, impegnati nello svolgimento di attività ricreative, hanno illustrato al Santo Padre i loro impegni quotidiani nel _Villaggio_. La presenza del Papa è stata vissuta da tutti come un dono e un momento di gioia.

Il Santo Padre, con questa visita, ha voluto rivolgere la Sua attenzione alle condizioni di esclusione e di solitudine che una malattia come il morbo di Alzheimer rischia di generare nelle persone lasciate spesso sole dalla società, creando nei familiari un forte disorientamento, disagio e sofferenza Il progressivo aumento delle aspettative di vita richiama anche una maggiore consapevolezza e rispetto delle necessità e della dignità di chi vive su di sé questa malattia e di chi si trova accanto al malato.

Prima di lasciare il _Villaggio Emanuele, _il Santo Padre ha donato una pergamena con un pensiero scritto a mano e una tela raffigurante la Natività.