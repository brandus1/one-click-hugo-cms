---
id: 2811
title: La Notte della Taranta, magie di suoni nelle notti salentine
author: Redazione
type: "post"
guid: http://progressonline.it/2011/08/09/la-notte-della-taranta-magie-di-suoni-nelle-notti-salentine/
url: "/?p=2811"
post_views_count:
- '13'
- '13'
categories: "['CULTURA E SPETTACOLO']"
---

**L’exploit turistico e mediatico del Salento negli ultimi dieci anni** è una realtà ormai consolidata. Da punta estrema del tacco d’Italia, meta, negli anni Novanta, degli sbarchi dei clandestini provenienti dall’Albania e dai paesi dell’Est, oggi la penisola salentina si è trasformata in un polo culturale e attrattivo dal fascino invincibile.

**Ha fatto innamorare il cinema, prestandosi a diventare** un set cinematografico di indiscusso splendore, con il suo connubio tra arte barocca e natura incontaminata, tanto che molti addetti ai lavori del mondo dello spettacolo, come il regista Ferzan Ozpeteck e la conduttrice Serena Dandini, hanno deciso di acquistare casa in provincia di Lecce.

**Questo rilancio in grande stile del Salento passa** senza ombra di dubbio anche attraverso la forza rivitalizzante di un evento catalizzatore e antropologicamente importante come “La Notte della Taranta”, la manifestazione musicale che infiamma le notti dell’estate salentina. Dal 1998 ad oggi 13 edizioni del festival: sul palco del grande concerto di musica popolare salentina – che conclude un festival itinerante e mescola per vocazione i ritmi tradizionali della pizzica, rappresentati dall’Ensemble Notte della Taranta, ai suoni internazionali della musica etnica, sinfonica, jazz e rock – sono passati i migliori artisti del panorama musicale italiano e straniero.

**A concludere in grande stile l’intera kermesse** è appunto il "concertone finale", risultato di una produzione originale con un maestro concertatore chiamato a rileggere il repertorio della tradizione salentina e a produrre un progetto originale, diverso di anno in anno. Il Maestro Ludovico Einuadi è stato recentemente riconfermato per l’edizione 2011.

[www.lanottedellataranta.it](https://www.lanottedellataranta.it)

di **Elisabetta Pasca**