---
title: Orti metropolitani
author: Redazione
type: post
date: 2012-11-13T23:00:00+00:00
url: /?p=4292
post_views_count:
  - 13
  - 13
categories:
  - ATTUALITÃ€

---
&nbsp;

&nbsp;

**Che siano privati o condivisi**, gli orti metropolitani nascono dall&#8217;esigenza di risparmiare sulla spesa, guadagnando in salute. Secondo una recente indagine di coldiretti, il 37% degli italiani si dedica alla coltivazione di frutta e verdura. Dati confermati anche da Nomisma (societ&agrave; di ricerca e analisi sull&#8217;economia reale) che afferma che sono quasi 3 milioni gli italiani che curano il proprio orto su balconi e terrazzi. Unire il bisogno di consumare cibi genuini ed ecosostenibili risparmiando sulla spesa quotidiana (da un minimo di 15 euro mensili per le piccole coltivazioni, a una media di 90 euro al mese per le coltivazioni di modesti appezzamenti terreni) sta diventando una &ldquo;moda&rdquo; intelligente da osservare con molta attenzione.

&nbsp;

**Un altro esempio che sottolinea questa tendenza** di orticultura urbana, &egrave; rappresentato dagli orti cittadini tradizionali, appezzamenti pubblici o privati, dati in affitto o in comodato d&#8217;uso agli abitanti. Queste realt&agrave; si stanno diffondendo in modo capillare nel nostro Paese, ne sono un esempio citt&agrave; come Milano, Torino, Genova, Roma, Bologna, Firenze; attivamente impegnate in progetti, come gli orti terapeutici o didattici (promossi anche da Slow Food). A riguardo, la Societ&agrave; Orticola di Lombardia e Italia Nostra, si sono fortemente prodigate nella realizzazione di un progetto didattico che, oltre alle scuole, coinvolge anche i cittadini per la creazione di nuovi orti metropolitani in vista di Expo 2015, dedicato proprio al tema dell&#8217;alimentazione. Un altro programma molto interessante da segnalare &egrave; il Progetto Nazionale Orti Urbani che ha l&#8217;ambizione di realizzare orti cittadini privati per gli anziani e i diversamente abili. E ancora, sulla scia degli ottimi successi ottenuti dalle grandi metropoli estere come New York, Berlino, Parigi (jardins partag&eacute;s), Inghilterra (Community garden), si stanno diffondendo anche in Italia gli orti condivisi coltivati a pi&ugrave; mani, addirittura interi quartieri ri-uniti dalla terra nella propria citt&agrave;. Ne sono un esempio: a Milano Cascina Cuccagna e gli Orti di via Siderno; a Cesena Orto Bello; a Torino Miraorti.

&nbsp;

**Una domanda critica per&ograve; sorge spontanea:** l&#8217;inquinamento urbano non rappresenta un serio pericolo per gli ortaggi coltivati in un ambiente certamente poco salubre? Per rispondere a questa obiezione da pi&ugrave; parti sollevata, la Conal di Milano, societ&agrave; che si occupa di analisi e progettazione alimentare, agricola e ambientale, ha effettuato delle ricerche mirate che sembrano smentire reali pericoli per la salute. I risultati di questa analisi, infatti, dimostrano che gli agenti inquinanti riscontrati negli ortaggi cittadini sono inferiori ai parametri previsti dalla legge.

&nbsp;

&nbsp;

di **Laura Saggio**

&nbsp;

&nbsp;

&nbsp;