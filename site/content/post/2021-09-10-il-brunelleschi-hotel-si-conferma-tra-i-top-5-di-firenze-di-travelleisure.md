---
id: 13477
title: "IL BRUNELLESCHI HOTEL SI CONFERMA TRA I \u201CTOP 5\u201D DI FIRENZE DI TRAVEL+LEISURE"
author: Redazione
type: "post"
guid: https://progressonline.it/?p=13477
url: "/?p=13477"
colormag_page_layout:
- default_layout
categories: "['VIAGGI']"
tags: "['Firenze', 'firenze dove dormire', 'Hotel', 'hotel firenze', 'hotel italiani']"
---

Per la quarta volta consecutiva Travel + Leisure, la rinomata rivista statunitense dedicata al mondo dei viaggi e del lifestyle, inserisce il **Brunelleschi Hotel** tra i 5 migliori alberghi di Firenze nella classifica per i **World’s Best Awards** in base ai giudizi dei lettori che sono invitati, come di consueto, a condividere le proprie esperienze di viaggio. Gli alberghi sono stati valutati tenendo presente diverse caratteristiche: location, struttura, servizio, ristorante e valore complessivo.

Il [Brunelleschi Hotel](https://www.hotelbrunelleschi.it/?adblast=3319382868&vbadw=3319382868&gclid=CjwKCAjwhOyJBhA4EiwAEcJdca204pvH89RyvtHsuM8qlyweLOlUIwKTzabyx6m7K355FcLOpJdwtxoCYyYQAvD_BwE) oltre ad essere lussuoso e ricco di charme, offre esclusive suite con vista panoramica, un ristorante gourmet bistellato, una posizione privilegiata a due passi dal Duomo e, particolare unico al mondo, ingloba nella facciata la torre bizantina più antica di Firenze. Travel + Leisure da anni dedica particolare attenzione e gratificazioni al Brunelleschi Hotel di Firenze, preferito da viaggiatori esperti che da sempre ne riconoscono l’eccellenza.

“Questo riconoscimento così ambito e prestigioso ci riempie di gioia e soprattutto di orgoglio. Ringraziamo di cuore tutti i lettori che ci hanno votato così numerosi e che hanno permesso al Brunelleschi Hotel di raggiungere questo traguardo. Ringrazio inoltre il Team del Brunelleschi che è sempre attento alla clientela e la nostra Proprietà, che da sempre crede in questa speciale visione dell’Ospitalità.” dichiara il **General Manager Stefano Lodi**.

Firenze, città elegante e ricca di stile, museo a cielo aperto e meta turistica per eccellenza 12 mesi l’anno, vanta un panorama di strutture ricettive vastissimo e di alto livello. Il fatto che il Brunelleschi Hotel sia stato scelto fra i Top 5 da una rivista autorevole e esigente come Travel + Leisure è ancora più lusinghiero. Travel + Leisure nei “2021 World’s Best Awards” premia, con un punteggio di 96.32, lo storico Brunelleschi Hotel, per la sua eleganza e la particolarità della torre bizantina, l’edificio più antico della città inglobata nella facciata, per il **ristorante Santa Elisabetta** 2 stelle Michelin, per la sua posizione centrale in una piazzetta tranquilla a due passi dal Duomo e soprattutto per lo staff gentile e disponibile. Sulla base dei risultati dello scorso anno, il Brunelleschi Hotel è stato inoltre premiato e inserito da Travel + Leisure lo scorso febbraio tra i 500 migliori hotel in tutto il mondo ottenendo il riconoscimento annuale T + L 500.

Ogni prestigiosa edizione della rivista è un punto di riferimento per i numerosi lettori e, l’elenco di strutture inserite rappresenta una risorsa affidabile e indispensabile per milioni di viaggiatori esigenti, sofisticati, esperti ed attenti ad ogni piccolo particolare che si lasceranno ispirare e guidare dalla rivista nell’organizzazione del loro prossimo viaggio, ovunque e in qualsiasi momento. Il Brunelleschi Hotel è stato insignito, negli anni, di numerosi riconoscimenti tra cui, nel maggio 2020, del premio “Top Luxury Boutique Hotel in Europe” da Luxury Travel Advisor, unico albergo italiano ad aver vinto il premio a livello europeo.