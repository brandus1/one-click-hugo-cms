---
id: 3086
title: The road to contemporary art
author: Redazione
type: "post"
guid: http://progressonline.it/2010/05/12/the-road-to-contemporary-art/
url: "/?p=3086"
post_views_count:
- '14'
- '14'
categories: "['CULTURA E SPETTACOLO']"
---

Nel 2010 Roma entra a pieno titolo fra le capitali mondiali dell’arte contemporanea con una settimana ricca di eventi imperdibili per il pubblico internazionale. Tra gli eventi più attesi, la presentazione in anteprima del nuovi spazi del MACRO e l’apertura del MAXXI, previste negli stessi giorni. Dal 27 al 30 maggio si svolge la terza ROMA – The Road to Contemporary Art.

The Road to Contemporary Art apre la primavera romana dell’arte contemporanea presentando 67 gallerie nazionali ed internazionali dal 27 al 30 maggio. Nuova ed unica sede per la terza edizione di Roma è lo spazio al MACRO Testaccio: la fiera è allestita nei due padiglioni del MACRO Future e nel suggestivo e appena restaurato Padiglione della Pelanda, che, con le sue vasche e caldaie, conserva le affascinanti tracce della sua originaria destinazione.  
Gli spazi esterni, antistanti i padiglioni, ospiteranno opere d’arte di grandi dimensioni, nonché un bar, un ristorante, una lounge ed un’area dedicata agli incontri, performances, e dj-sets. Grazie ad un’atmosfera piacevole e rilassante gli spazi interni ed esterni della fiera diventeranno luogo di ritrovo e di attrazione per il pubblico di ogni genere.  
Ogni giorno negli spazi della fiera al Macro Testaccio è previsto un ricchissimo programma di eventi, cene d’autore, visite guidate, incontri, conversazioni, presentazioni, performances artistiche e musicali, concerti, dj-set, proiezioni video. Inoltre: interviste con artisti, galleristi, collezionisti e tutti i principali eventi in fiera verranno trasmessi da Roma.Radio.Art.Fair, la prima radio web al mondo nata da una fiera.

La Fiera, infine, coordina un programma di mostre: Cose Mai Viste, Accademia delle Accademie e Spirito che si svolgono al Complesso di Santo Spirito in Sassia, Piazza d’Arte, alla Casa dell’Architettura – Acquario Romano, la nuova iniziativa Accademie in Festa, un progetto realizzato in collaborazione con 10 tra le più importanti Accademie e Istituti di Cultura stranieri presenti in città.

Informazioni utili:  
ROMA sarà aperta tutti i giorni dalle ore 16.00 sino alle 24.00, domenica dalle 11.00 alle 20.00.  
L’Organizzazione mette a disposizione del pubblico un servizio di navette che collega la Fiera alle sedi delle mostre previste in programma, nonché un collegamento a disposizione dei visitatori che vorranno raggiungere la Fiera dai musei MACRO e MAXXI.  
Il servizio di trasporto gratuito, è previsto dal 25 al 30 maggio.  
Il programma con percorsi e orari è disponibile su [www.romacontemporary.it](https://www.romacontemporary.it)