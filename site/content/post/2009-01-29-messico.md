---
id: 3324
title: Messico
author: Redazione
type: "post"
guid: http://progressonline.it/2009/01/29/messico/
url: "/?p=3324"
post_views_count:
- '16'
- '16'
categories: "['VIAGGI']"
tags: "['benessere', 'città', 'giovani', 'vacanze', 'wellness']"
---

 Più di 500 Spa dislocate in tutte le aree del Paese offrono oggi ogni genere di trattamento, dai massaggi ispirati alla talassoterapia, dallo yoga ai trattamenti di bellezza.

La maggior parte delle Spa si trova all’interno di resort esclusivi, ubicati in zone di sogno, il che contribuisce ulteriormente a rendere il soggiorno ancora più rilassante.

Troppo lungo citarli tutti, ma segnaliamo la Spa del JW Marriot, il Melía Cancún, il Ceiba del Mar Spa Resort, l’El Dorado Royale &amp; Spa, il Gran Porto Real Resort &amp; Spa, l’Ikal del Mar, il Maroma Resort &amp; Spa, il Paradisus Riviera Cancún e il Dream Tulúm Resort &amp; Spa. Ad Acapulco troviamo ad esempio la Alory Spa dello Hyatt, il Villa Vera Spa &amp; Racquet Club, il Bambuddha e il Willow Strema del Farimont Acapulco Princess.

A Los Cabos, in linea con la sua fama di destinazione esclusiva, troviamo centri benessere sofisticati come Casa del Mar, la Spa di La Ventanas al Paraíso e la One &amp; Only Spa del Palmilla, composta da 13 ville private. In questi centri che combinano la saggezza ancestrale con le tecnologie più avanzate, si offrono trattamenti basati sulle proprietà di piante endemiche come l’avvolgimento con tepezcohuite, l’utilizzazione del nopal per la cellulite o le argille vulcaniche per la purificazione della pelle, ma anche rituali balinesi e trattamenti ayurvedici.

**Boutique Hotel e resort esclusivi**

Oltre alle più grandi catene internazionali, tutte presenti in Messico, la struttura alberghiera del Messico vanta la presenza di numerose boutique hotel, spesso ospitati in antiche dimore nel cuore di città coloniali, e di alberghi ricavati dalla trasformazione delle grandi Haciendas, le case dei proprietari terrieri che sorgevano nel cuore delle piantagioni di caffè, cacao e sisal. Qui è possibile assaporare l’ospitalità messicana al suo massimo, con servizio personalizzato e decori originali. Stessa atmosfera di esclusività e raffinatezza nei resort a cinque stelle costruiti ex novo nelle più belle località turistiche del Messico nel pieno rispetto dell’ambiente circostante e dello stile architettonico locale.

  **Cultura**

Uno degli aspetti più straordinari di un viaggio in Messico è l’incontro con la sua cultura e il suo ricchissimo patrimonio archeologico, testimonianza di una civiltà millenaria che ha lasciato in tutto il Paese siti d’incredibile imponenza. Lo Yucatán e il Chiapas nascondono nel folto della giungla tesori ancora da scoprire e vantano siti archeologici spettacolari, espressione dell’avanzata civiltà Maya. Il Messico centrale era invece il regno dei Toltechi e degli Aztechi.

Nella zona del Pacifico, Monte Albán e Mitla sono esempi delle fiorenti culture Zapoteca e Mixteca; nello Stato di Tabasco prosperò la cultura Olmeca, conosciuta per le colossali sculture a forma di testa, mentre nel nord gli antichi abitanti lasciarono una testimonianza della loro civiltà a Paquimé.Lo straordinario patrimonio messicano comprende ben 37.266 siti archeologici disseminati praticamente per tutto il territorio nazionale, di cui 174 aperti al pubblico: un tesoro d’inestimabile valore che dà l’idea della grandezza di questo Paese, il più ricco di vestigia preispaniche dell’America Latina. Ma da non perdere è anche il tour delle città coloniali,testimonianze dell’epoca coloniale lasciate dagli spagnoli lungo i tre secoli del loro dominio: chiese missionarie, cattedrali barocche, edifici di pietra dipinti a colori vivaci, strade lastricate e piazze fiorite fanno parte del patrimonio artistico così complesso del Messico. Alcune città coloniali del Messico sono state dichiarate Patrimonio dell’Umanità dall’UNESCO- il centro storico di Città del Messico, Campeche, Guanajuato, Morelia, Oaxaca, Puebla, Querétaro, Tlacotalpan, Zacatecas- ma sono da ricordare anche Guadalajara, Taxco, San Luis Potosí, Mérida, Veracruz e San Cristobal de las Casas.

   
**Lusso a bordo de los Barcos Que Cantan**

Le “Barcos Que Cantan” sono imbarcazioni di lusso che navigano lungo la costa del mare di Cortés, l’acquario più grande del mondo come lo definiva il famoso oceanografo Jaques Cousteau.

Queste meravigliose imbarcazioni portano i propri ospiti a provare sensazioni ineguagliabili. Uno staff esperto e professionale si prende cura dei passeggeri delle imbarcazioni per sette giorni, facendo loro visitare le meraviglie naturali di questo grandioso acquario, mettendo a disposizione varie attività acquatiche, o semplicemente creando un contesto ideale per un periodo di riposo. Ogni Barca dispone di sei confortevoli ed accoglienti camere, equipaggiate con aria condizionata e bagno affinché la traversata del Mare di Corés possa soddisfare anche gli ospiti più esigenti.

Le Barche salpano dalla Città di Loreto, nella Stato della Bassa California - Messico, ogni domenica, permettendo ai propri ospiti di conoscere per sette giorni le bellezze naturali che si trovano in questa parte del mondo.A bordo delle barche viene proposta una vacanza ricca di alternative con immersioni subacquee, snorkeling, pesca, sport acquatici come il kayak e lo sci d’acqua.

<span style="font-family: Tahoma">**A.P.**</span>

<span style="font-family: Tahoma">**[www.visitmexico.com](https://www.visitmexico.com/)** </span>