---
title: A Roma arrivano i Musei in musica
author: Redazione
type: post
date: 2009-11-23T23:00:00+00:00
url: /?p=2586
post_views_count:
  - 11
  - 11
categories:
  - CULTURA E SPETTACOLO

---
Riflettori accesi in diversi musei e spazi espositivi della Capitale la notte del 28 novembre grazie&nbsp; alla manifestazione &ldquo;Musei in musica&rdquo;, iniziativa promossa dal Comune di Roma e dal Ministero per i Beni e le Attivit&agrave; Culturali. Dalle ore 20 alle ore 24 oltre novanta performance di musica e danza risveglieranno 30 siti culturali di Roma, oltre ad alcuni luoghi di interesse culturale di Frosinone, Rieti, Latina e Viterbo.

&nbsp;

Tra i principali appuntamenti segnaliamo in Campidoglio il concerto del pianista Danilo Rea ai Musei Capitolini, e il concerto di musiche di Astor Piazzolla nella Sala Protomoteca con Martin Weber al violino e Lorenzo Macri al piano. Al Palazzo delle Esposizioni si esibir&agrave; invece il duo Enrico Rava/Gianluca Petrella con il concerto &ldquo;Per Calder&rdquo;; all&#8217;Ara Pacis saranno protagoniste arie di opere liriche&nbsp; interpretate dal tenore Fabrizio Menotta, dal soprano Carmela Cimaglia e dal pianista Antonio Maria Pergolizzi. E ancora: flamenco alla Casa dell&rsquo;Architettura di piazza Manfredo Fanti all&rsquo;Esquilino, blues ed hip hop all&#8217;Accademia Belgica, jazz ai Mercati di Traiano con il quartetto Ferrazza&#45;Di Nunzio&#45;Fratini&#45;Zanisi.

&nbsp;

Grande spazio anche ai talenti emergenti. Nell&#8217;aula magna della Facolt&agrave; di Lettere dell&#8217;universit&agrave; Roma Tre in collaborazione con Rai Music si esibiranno Dolcenera, Silvia Salemi, Matteo Becucci (vincitore della seconda edizione di X&#45;Factor 2), e Roberto Casalino.  
L&#8217;ingresso sar&agrave; gratuito sia per ascoltare le diverse proposte musicali, sia per per visitare i musei che resteranno aperti fino alle 24.

&nbsp;

**Sara Macinante** 

&nbsp;

Musei in musica  
SABATO 28 NOVEMBRE 2009 dalle 20.00 alle 24.00  
Per info: 060608  
[www.museiincomuneroma.it][1]  
[www.zetema.it][2]  
[www.comune.roma.it][3]

&nbsp;

(Nella foto il pianista Danilo&nbsp;Rea, protagonista del concerto ai musei Capitolini)

 [1]: https://www.museiincomuneroma.it
 [2]: https://www.zetema.it
 [3]: https://www.comune.roma.it