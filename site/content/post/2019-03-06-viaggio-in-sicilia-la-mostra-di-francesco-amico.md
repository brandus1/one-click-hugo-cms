---
title: Viaggio in Sicilia – La mostra di Francesco Amico
author: Redazione
type: post
date: 2019-03-06T12:03:01+00:00
url: /?p=10810
colormag_page_layout:
  - default_layout
categories:
  - CULTURA E SPETTACOLO
tags:
  - francesco amico
  - mostra sicilia
  - terzo pilastro
  - viaggio in sicilia

---
**Francesco Amico** nasce in Sicilia nel 1946 e dal 1970 si trasferisce a Roma. Questa esposizione che si inaugura a Palermo, dal titolo “**_Viaggio in Sicilia_**”, è promossa dalla _Fondazione Cultura e Arte_, ente strumentale della _Fondazione Terzo Pilastro_ – _Internazionale_ presieduta dal **Prof. Avv. Emmanuele F. M. Emanuele**, e vuole essere un omaggio alla sua terra di origine, attraverso una serie di dipinti e sculture (18 tele e 4 sculture) che ci raccontano i suoi ricordi e il suo vissuto in Sicilia. L’esposizione è dunque una sorta di diario sulla sua terra, con una presenza costante nelle tele della <span style="text-decoration: line-through;">sua</span> particolare luce dell’isola.

<figure id="attachment_10811" aria-describedby="caption-attachment-10811" style="width: 450px" class="wp-caption alignleft"><img decoding="async" loading="lazy" class="wp-image-10811" src="https://progressonline.it/wp-content/uploads/2019/03/Amico-Francesco1-300x150.jpg" alt="" width="450" height="225" /><figcaption id="caption-attachment-10811" class="wp-caption-text">Francesco Amico e Emanuele F.M. Emmanuele</figcaption></figure>

Dalla Prefazione del **Prof. Avv. Emmanuele F. M. Emanuele, Presidente della Fondazione Terzo Pilastro &#8211; Internazionale**:

_«Nei dipinti e nei pastelli dell’artista si ritrovano vividi e fedeli i luoghi e le suggestioni della sua infanzia e giovinezza, le atmosfere dei vicoli, dei paesaggi, delle rovine della Sicilia e gli echi di antichi miti e leggende, il tutto interpretato da Amico attraverso il tratto sicuro, l’essenzialità delle forme e le tinte delicate, in un affascinante e personalissimo connubio tra ispirazione classica e contaminazioni di matrice metafisica (è evidente infatti una certa somiglianza ai paesaggi di De Chirico), che conferiscono alle tele un’aura senza tempo, un’atmosfera assorta ai limiti del sogno. Un’arte universale, dunque, caratterizzata da quella gioiosa visione del mondo che lo circonda tipica di Francesco Amico, che trasuda dai colori pastello, dalla luminosità delle scene, dagli accenti naïf della sua pittura, di grande impatto emotivo nella sua semplicità.»._

Dal testo di **Lorenzo Canova**:

“Con la sua severa purezza, Amico dà forma infatti a un personale e originale Grand Tour di cui la Sicilia è il compimento finale, il traguardo e il punto di una nuova partenza, in un lungo e articolato percorso che raccoglie luoghi centrali per la storia del paesaggio italiano …”