---
id: 3430
title: Santa Maria degli Ancillotti
author: Redazione
type: "post"
guid: http://progressonline.it/2009/10/08/santa-maria-degli-ancillotti/
url: "/?p=3430"
post_views_count:
- '7'
- '7'
categories: "['VIAGGI']"
tags: "['benessere', 'enogastronomia', 'vacanze']"
---

Santa Maria degli Ancillotti è una meravigliosa residenza di campagna ad appena 8 km da Assisi. Situata sulle colline dell’Umbria, polmone verde d’Italia, offre la possibilità di una vacanza all’insegna del relax, e rappresenta per chi ha voglia di viaggiare una base tranquilla da dove muoversi per visitare le vicine località, come Spoleto, Assisi, Perugia, Todi o Spello.

La Residenza sorge su una collina a 320 metri sul livello del mare, offrendo quindi alla clientela uno splendido panorama della vallata sottostante. Lontana dal traffico e circondata da uliveti e piante secolari, rappresenta poi l’ideale per una vacanza all’insegna della tranquillità.

Gli antichi casali che formano il complesso, risalenti al 1179, sono stati completamente restaurati nel 1992, nel rispetto degli stili architettonici e dell’atmosfera di un tempo, rendendola una preziosa ed incantevole Residenza gestita a carattere familiare.   
All’interno della Residenza Santa Maria degli Ancillotti una gustosa e raffinata cucina regionale si accompagna ad un panorama e ad uno stile che invitano al totale distacco dallo stress quotidiano. Fra gli incantevoli uliveti ed i vigneti, infatti, gli ospiti possono rilassarsi e godere non solo dell’ospitalità, ma anche della cucina, preparata con i prodotti della tenuta, che varia di giorno in giorno nella composizione del menù. La colazione non ha imposizioni di orari, e può essere servita in camera, nel delizioso ristorante o nella terrazza. A ciò si aggiunge, per chi lo desiderasse, il servizio personalizzato di quotidiani, il servizio navetta per la stazione di Assisi e l’aeroporto di Perugia, il garage, la possibilità di effettuare il tiro con l’arco, escursioni in bicicletta, ping pong, oppure, nelle immediate vicinanze, è possibile giocare a golf ed andare a cavallo.

Il residence comprende otto Suite di due stanze, composte da una camera matrimoniale con bagno, salotto con televisione satellitare ed aria condizionata. Ogni appartamento è arredato in stile francescano e dotato di ogni confort: telefono, frigo-bar, cassaforte e servizio di cortesia. Tra i servizi offerti ci sono inoltre: piscina Jacuzzi, solario, bar, barbecue, visite panoramiche dei giardini, e fiori di benvenuto all’arrivo.  
La residenza dispone inoltre di una incantevole cappella, ideale anche per chi volesse organizzare una fuga o una cerimonia privata.

**Laura De Santis**

Santa Maria degli Ancilotti

Località Serpeto, 42 - Assisi (PG)

Tel. +39 0758039764

[**www.santamariadegliancillotti.it**](https://www.santamariadegliancillotti.it)