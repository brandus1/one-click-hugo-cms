---
title: I disegni degli Uffizi finalmente online
author: Redazione
type: post
date: 2011-07-14T22:00:00+00:00
url: /?p=3155
post_views_count:
  - 10
  - 10
categories:
  - CULTURA E SPETTACOLO

---
**Inaugurato nel 2006,** il progetto Euploos nasce dalla collaborazione del Gabinetto Disegni e Stampe degli Uffizi (GDSU) &#8211; afferente alla Soprintendenza Speciale per il Patrimonio Storico, Artistico ed Etnoantropologico e per il Polo Museale della citt&agrave; di Firenze &#8211; con due grandi centri di eccellenza e ricerca come il Kunsthistorisches Institut in Florenz Max-Planck-Institut e la Scuola Normale Superiore di Pisa.

&nbsp;

**L&rsquo;obiettivo del progetto &egrave; quello di rendere disponibile sul web l&rsquo;intera raccolta del Gabinetto Disegni** e Stampe degli Uffizi, una delle pi&ugrave; antiche e importanti collezioni di arte grafica e centro catalizzatore della ricerca sul disegno a livello mondiale. Un patrimonio di oltre 150.000 opere tra disegni, stampe, miniature e fotografie prodotte dalla fine del Trecento a oggi, in cui prevalgono gli artisti del Rinascimento toscano come Botticelli, Leonardo, Raffaello e Michelangelo, ma dove sono significativamente rappresentate anche le scuole straniere e gli artisti contemporanei, questi ultimi in costante aumento.&nbsp;

&nbsp;

**Un bene inestimabile, oggi accessibile in loco praticamente solo ai ricercatori, che sar&agrave; reso disponibil**e gratuitamente agli studiosi e agli appassionati di tutto il mondo, una volta terminato il processo di digitalizzazione e catalogazione dell&rsquo;immenso patrimonio grafico dell&rsquo;istituzione fiorentina.

&nbsp;

**&ldquo;Oltre alla digitalizzazione e catalogazione delle opere &ndash; spiega Manuela Valaguzza Belingardi,** Presidente dell&rsquo;Associazione Amici del GDSU &ndash; il progetto si propone come un programma di ricerca interdisciplinare e innovativa che coinvolge storici dell&rsquo;arte, architetti, informatici e ingegneri, con l&rsquo;obiettivo di sfruttare al meglio le potenzialit&agrave; offerte dai nuovi strumenti tecnologici per sviluppare la ricerca scientifica sulla grafica, nella sua accezione pi&ugrave; ampia&rdquo;.

**  
** 

**&ldquo;Euploos &ndash;&nbsp; continua la Presidente &ndash; vuole inoltre favorire il dialogo tra la comunit&agrave; internazionale** dei ricercatori, consentendo la condivisione del patrimonio fiorentino con quello delle pi&ugrave; importanti collezioni grafiche del mondo, permettendo cos&igrave; agli Uffizi di allinearsi ai musei mondiali di pari importanza che hanno gi&agrave; realizzato progetti analoghi, come il British Museum, il Louvre, l&rsquo;Albertina o il Metropolitan di New York&rdquo;.&nbsp;

**  
** 

**Grazie al progetto Euploos, il Gabinetto Disegni e Stampe degli Uffizi** diventer&agrave; uno dei pi&ugrave; grandi musei online al mondo. Il progetto, che prevede la messa in Rete dell&rsquo;intero catalogo entro il 2016, ad oggi ha inventariato 25.600 disegni, 4.000 dei quali gi&agrave; digitalizzati, per i quali &egrave; stato adottato un modello di catalogazione informatica le cui caratteristiche relative alla schedatura, alla digitalizzazione delle immagini e all&rsquo;aggiornamento bibliografico potranno essere condivise tra le principali raccolte internazionali di opere d&rsquo;arte su carta. Inoltre, le ricerche degli studiosi hanno consentito in alcuni casi di riclassificare le opere attraverso nuove attribuzioni e scoperte, fornendo cos&igrave; un contributo decisivo alla ricostruzione di vicende artistiche ancora inedite.

&nbsp;

**Un saggio di questa prima fase operativa &egrave; stato oggetto di una esposizione online** ([visibile cliccando qu][1]i) che, dal 29 giugno fino al 28 agosto, &egrave; riproposta &lsquo;dal vivo&rsquo; agli Uffizi in occasione della mostra &lsquo;Orizzonti di ricerca e nuove tecnologie &#8211; Il progetto Euploos per la collezione del Gabinetto Disegni e Stampe degli Uffizi&rsquo;.&nbsp;&nbsp;

**  
** 

**L&rsquo;operazione Euploos prevede un investimento di circa 4 milioni di euro** che devono essere reperiti da privati, attraverso donazioni e sponsorizzazioni. Con questo preciso scopo &egrave; stata fondata l&rsquo;Associazione Amici del Gabinetto Disegni e Stampe degli Uffizi, cui hanno aderito autorevoli nomi del mondo della cultura, della moda, della ricerca e delle imprese. Accanto a loro, si &egrave; costituito anche un gruppo di giovani che sostengono attivamente la promozione del programma e l&rsquo;attivit&agrave; di fund raising, anche attraverso una campagna sui social network.  
&nbsp;

 [1]: https://expo.khi.fi.it/galleria/disegni-dagli-uffizi-rivisti/gruswort-it/view?set_language=it