---
title: 'F1, Ufficiale: Vettel saluta la Ferrari a fine stagione'
author: Redazione
type: post
date: 2020-05-12T10:17:18+00:00
url: /?p=12894
colormag_page_layout:
  - default_layout
categories:
  - ATTUALITÀ

---
### La notizia era stata anticipata già ieri sera da alcune testate tedesche poi, nella mattinata odierna, è arrivata l&#8217;ufficialità: la Ferrari e Sebastian Vettel si separeranno al termine di questa stagione. {.wp-block-heading}

Il pilota tedesco, 4 volte campione del mondo di Formula 1, era arrivato 5 anni fa a Maranello con la speranza di poter riportare la Rossa a trionfare nel campionato mondiale. L&#8217;ex ragazzo prodigio della **F1**, il più giovane campione iridato di sempre, non è però riuscito nell&#8217;impresa. La crescita esponenziale di Charles Leclerc, suo compagno di Scuderia e futuro primo pilota **Ferrari**, ha contribuito alla separazione tra le parti. Alla scadenza del contratto **Seb** (32 anni) saluterà Maranello. 

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/05/car-racing-1404063_640.jpg" alt="" class="wp-image-12896" width="491" height="282" /></figure>
</div>

Una nota del **Cavallino Rampante**, nelle prime ore della mattinata, ha ufficializzato la futura separazione. Questo il commento del pilota tedesco: &#8220;_Il mio rapporto con la **Scuderia Ferrari** terminerà alla fine del 2020. In questo sport per riuscire ad ottenere il massimo bisogna essere in perfetta sintonia ed io e la squadra abbiamo realizzato che non esiste più una volontà comune di proseguire insieme oltre la fine di questo campionato_&#8220;.

Per **Vettel** si parla di un futuro ingaggio da parte della McLaren, scuderia che vuole tornare ai fasti di un tempo, ma Vettel non si è voluto sbilanciare: &#8220;_Io stesso mi prenderò il tempo necessario per riflettere su cosa sia realmente essenziale per il mio futuro_&#8220;.

&#8220;_Il mio immediato obiettivo sarà quello di chiudere nella miglior maniera possibile questa lunga storia con la **Ferrari**_&#8221; ha concluso Vettel, &#8220;_cercando di condividere insieme ancora dei bei momenti, come i tanti già vissuti in passato_”.

&#8220;_Non è stato un passo facile da compiere, considerato il valore di Sebastian, come pilota e come persona_&#8221; ha invece dichiarato Mattia **Binotto**, team principal della Ferrari.

Anche se non è riuscito nel compito di riportare la Ferrari sul gradino più alto del Mondiale (l&#8217;ultimo a riuscirci fu Raikkonen nel 2007), **Vettel** al volante della Rossa ha conquistato 14 GP, diventando è il terzo pilota più vittorioso e quello che ha ottenuto il maggior numero di punti iridati. Nelle cinque stagioni disputate a Maranello è salito tre volte sul podio del Mondiale, contribuendo alla costante presenza della squadra tra le prime tre della classifica costruttori.

Inevitabilmente sono già iniziate a circolare rumors sul possibile erede di Vettel: si parla, su tutti, di Carlos Sainz e Daniel Ricciardo.