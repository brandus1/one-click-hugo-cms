---
title: Coccolati come re nelle spa extralusso di Parigi
author: Redazione
type: post
date: 2017-10-21T11:20:04+00:00
url: /?p=6882
colormag_page_layout:
  - default_layout
categories:
  - VIAGGI

---
Il trattamento bellezza della Regina Maria Antonietta, un percorso antistress che porta il nome di Giorgio V, un’esperienza sensoriale che arriva direttamente dall’Oriente. Sono solo alcune delle pratiche con cui vengono viziati i clienti delle Spa extralusso di **Parigi**: nella capitale francese infatti sono presenti numerosi **centri a 5 stelle** pronti ad accogliere chiunque voglia vivere un’indimenticabile esperienza di bellezza e di relax.

<img decoding="async" loading="lazy" class=" wp-image-6886 alignleft" src="https://progressonline.it/wp-content/uploads/2017/10/20610-300x211.jpg" alt="" width="340" height="239" /> Al termine di una giornata passata per le vie di Parigi, magari  dopo aver visitato la Tour Eiffel o dopo una passeggiata sugli Champs Elisèes, a due passi dall’Arco di Trionfo vi aspetta il rinomato  **Four Seasons Hotel George V**. All’interno della struttura a 8 piani costruita nel 1928 potrete vivere l’esperienza unica di beneficiare di quello che era uno dei trattamenti preferiti di **Maria Antonietta**: due ore e mezza di estasi tra il profumo dei fiori d’arancio e i massaggi rilassanti al burro di shea caldo. Qui potete godervi anche il massaggio “_Giorgio_ _V_”, ottimo antistress a base di oli essenziali naturali.

Per le donne in dolce attesa un percorso dedicato presso la Spa dell’**Hotel Shangri-La** dal nome _Mother-To-Be Treatment._ Presso questa oasi di relax, dotata anche di 15 metri di piscina illuminata da luce naturale, si possono godere i trattamenti di bellezza tra i più apprezzati dal jet set parigino.

<img decoding="async" loading="lazy" class="wp-image-6885 alignright" src="https://progressonline.it/wp-content/uploads/2017/10/paris-spa-pool-4-300x200.jpg" alt="" width="326" height="217" /> L’hotel **Mandarin Oriental** è dotato di una delle Spa più grandi di tutta la capitale: quasi 900 metri quadrati su due piani in un vero e proprio santuario dedicato ai cinque sensi. In pieno stile orientale una sala da bagno con vapori alle erbe, un centro fitness e una SPA-boutique esclusiva in una fusione di trattamenti realizzati con tecniche antiche e contemporanee. Ogni cliente può qui beneficiare di un terapeuta personale e dei suoi consigli rivolti a prolungare il senso di benessere anche a casa.

**La Guerlain Spa Suite**, **Le Royal Monceau Raffles Paris** la **Private Spa NUXE** presso l’Hotel de Mathurin sono solo alcune delle altre Spa extra lusso che fanno di Parigi una delle capitali della bellezza e del relax.