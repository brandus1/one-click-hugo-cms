---
title: 'Servizio Civile: il bando per 1.298 volontari da avviare nelle zone colpite dal sisma del centro Italia'
author: brando
type: post
date: 2017-04-19T15:44:35+00:00
url: /?p=5846
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_1";}'
  - 'a:1:{s:16:"td_post_template";s:17:"single_template_1";}'
post_views_count:
  - 10
  - 11
categories:
  - ATTUALITÀ
tags:
  - bando
  - Centro Italia
  - news
  - Servizio Civile Nazionale
  - sisma
  - volontariato

---
Pubblicato sul sito [www.gioventuserviziocivilenazionale.gov.it][1] il bando per la selezione di n. 1.298 volontari da avviare nei progetti di servizio civile nazionale che si realizzeranno nelle aree terremotate delle Regioni Abruzzo, Lazio, Marche ed Umbria interessate dagli eventi sismici dell’anno 2016.  
Il bando è articolato in 14 progetti, di cui: 3 nella Regione Abruzzo per 163 volontari, 4 nella Regione Lazio per 279 volontari, 4 nella Regione Marche per 616 volontari e 3 nella Regione Umbria per 240 volontari.  
Le domande di partecipazione, indirizzate direttamente all’ente che realizza il progetto prescelto, dovranno pervenire entro le ore 14.00 del 15 maggio 2017.  
Il Sottosegretario di Stato Luigi Bobba, nell’esprimere piena soddisfazione, ha così commentato: «La pubblicazione di questo bando, per circa 1.300 ragazzi, è la risposta concreta del Servizio Civile Universale e dei suoi volontari all’esigenza di essere a fianco alle popolazioni colpite dal sisma. Contiamo di avviare i primi volontari nelle zone terremotate già prima dell’estate prossima e gli Uffici del Dipartimento della Gioventù e del Servizio Civile Nazionale stanno lavorando alacremente per questo. Un importante risultato all’indomani dell’entrata in vigore del decreto legislativo che introduce il Servizio Civile Universale che offrirà, già a partire dal 2017, a più di 50.000 giovani l’opportunità di svolgere un servizio utile alla comunità nonché di acquisire competenze per il successivo inserimento lavorativo. Inizia, quindi, a breve per un gruppo di giovani &#8211; conclude Bobba &#8211; una nuova importante esperienza di formazione e di impegno civico e volontario: cittadini attivi che si “occupano e preoccupano” di soggetti in difficoltà».

 [1]: https://www.gioventuserviziocivilenazionale.gov.it