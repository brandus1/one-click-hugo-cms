---
id: 11991
title: Grande successo per l&#8217;Egitto al TTG di Rimini
author: Redazione
type: "post"
guid: http://progressonline.it/?p=11991
url: "/?p=11991"
colormag_page_layout:
- default_layout
categories: "['VIAGGI']"
tags: "['Egitto']"
---

<figure aria-describedby="caption-attachment-11992" class="wp-caption alignleft" id="attachment_11992" style="width: 400px">![](https://progressonline.it/wp-content/uploads/2019/10/TTG-300x200.jpg)<figcaption class="wp-caption-text" id="caption-attachment-11992">Il Direttore del Turismo Internazionale Emad Abdalla. Presente anche S.E. l’Ambasciatore d’Egitto in Italia Hisham Badr</figcaption></figure>

**Tanti i segnali positivi che sono emersi durante i tre giorni di fier**a: numerosi sono gli operatori che hanno scelto di tornare ad investire in questo Paese o hanno potenziato l’offerta verso il Mar Rosso, l’Egitto classico con le Crociere sul Nilo, la Costa Mediterranea e il percorso della Sacra Famiglia. Diversi gli elementi indicano dunque che la ripresa è netta e che l’Italia continua ad essere uno dei mercati principali per il turismo in Egitto. Rinfrancato da questi trend incoraggianti, l’Ente del Turismo Egiziano si è perciò presentato all’edizione 2019 di TTG Travel Experience di Rimini con il Presidente Ahmed Youssef e il Direttore del Turismo Internazionale Emad Abdalla. Presente anche S.E. l’Ambasciatore d’Egitto in Italia Hisham Badr.

Ed è proprio durante i numerosissimi incontri con associazioni di settore, tour operator, vettori aerei e rappresentanti della stampa, organizzati presso lo stand egiziano al **TTG Travel Experience,** che si è avuta conferma dei tanti segnali positivi. Molto bene sta andando in particolare il **Mar Rosso**, ma in ripresa anche l’Egitto classico e la Costa Mediterranea per cui secondo le aspettative dell’Ente del Turismo Egiziano **gli italiani dovrebbero superare i 500.000 nel 2019** e crescere ancora nel 2020.

“*Il turismo in Egitto, che rappresenta già ora il 20% dell’economia, sta cambiando molto velocemente. Ci aspettiamo per il 2020 numeri ancora maggiori. Italia ed Egitto sono da anni molto uniti e questo rapporto è importante anche per la crescita economica. Spero che, anche grazie agli incontri con gli operatori del settore qui alla fiera di Rimini, l’Italia possa diventare il primo paese per turismo*” – ha dichiarato il Presidente dell’Ente del Turismo Egiziano **Dr.Ahmed Youssef**.

La fiera è stata l’occasione per incontrare tour operator e giornalisti e un’opportunità per parlare dei progetti per rilanciare l’Egitto in genere e in particolare il Mar Rosso e delle destinazioni classiche.

Il **Presidente dell’Ente** si è detto positivo sulla crescita dei turisti in Egitto ed in particolare dal mercato italiano, sottolineando un incremento del **+40% dei turisti italiani in Egitto rispetto ai 12 mesi precedenti con circa 421.000 arrivi.** Nei prossimi mese riprenderà anche la nuova campagna di marketing globale che certamente aiuterà ulteriormente l’aumento del numero di arrivi anche dal mercato italiano.

“*Come dimostrano bene i risultati raggiunti, noi stiamo attivamente lavorando con tutti i tour operator, le linee aeree, le agenzie di viaggio e gli altri operatori del turismo italiano per promuovere al meglio la nostra destinazione. E sono sicuro che tutti i nostri sforzi e il nostro impegno contribuirà fortemente a trasmettere in tutto il mondo la bellezza del nostro Paese*”, è quanto ha affermato il **Dr. Emad Abdalla.**