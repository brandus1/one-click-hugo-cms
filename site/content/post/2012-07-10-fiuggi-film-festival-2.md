---
id: 2892
title: Fiuggi Film Festival
author: Redazione
type: "post"
guid: http://progressonline.it/2012/07/26/fiuggi-film-festival-2/
url: "/?p=2892"
post_views_count:
- '3'
- '3'
categories: "['CULTURA E SPETTACOLO']"
---

**Fiuggi – I sensi di ragno aprono il Fiuggi Film Festival,** il primo a “misura” familiare. Spider-Man nella sua versione rinnovata (meno dispendiosa e meno seriosa della famosa trilogia targata Sam Raimi) è stato il protagonista assoluto (anche perchè in verità la manifestazione apre officialmente oggi) della prima giornata di festival.

**Del resto si aspettava l’apertura del parco giochi per i bambini** con tanto di mongolfiera e gonfiabili, ma il mal tempo (una pioggia insistente che ha in qualche modo attenuato l’afa) non ha permesso molte delle attività in cartellone. Così il “ragno” ha almeno rinfrancato gli animi di tutti, compresi gli organizzatori, in parte un po’ prdeoccupati per la riuscita di questa quinta edizione, organizzata sempre grazie alla famiglia Astrei, ma con il grande quid del tagli al budget, quest’anno davvero assottigliato. Ed infatti le restrittezze si vedono soprattutto nella durata: da sette a cinque giorni, senza una vera serata finale e con una premiazione in versione small. Ma nonostante tutto il festival cerca di rifulgere di luce propria, non rinunciando ai temi che da sempre lo contraddistinguono, cartoni animati, videogiochi, ospiti di richiamo nazionale, incontri didattici, attività umanitarie (soprattutto Progetto Vita improntato sulla salvaguardia della Foresta Amazzonica), tavole rotonde con presentazioni di libri che sicuramente faranno da catalizzori della manifestazione.

**Quindi non ci resta che aspettare i veri pezzi forti** e vedere come le famiglie si troveranno ad interagire tra loro anche in previsione dei film in concorso e in retrospettiva.

di **Roberto Leggio**