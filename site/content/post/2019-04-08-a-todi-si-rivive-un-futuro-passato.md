---
id: 11052
title: A Todi si rivive un futuro passato
author: Redazione
type: "post"
guid: http://progressonline.it/?p=11052
url: "/?p=11052"
colormag_page_layout:
- default_layout
categories: "['ATTUALITÀ']"
tags: "['arte', 'arte contemporanea', 'arte umbria', 'beverly pepper', 'colonne di todi', 'creta alessandro', 'todi', 'todi columns', 'umbria']"
---

*![](https://progressonline.it/wp-content/uploads/2019/04/IMG-5599-e1554712334219-768x1024.jpg)La cittadina umbra, in collaborazione con la Fondazione Progetti Beverly Pepper, scommette sull’arte contemporanea e, a distanza di quattro decadi, presenta fino al 12 maggio l’installazione della riedizioni delle Todi Columns.*

Sembra di tornare indietro di 40 anni a Todi, paesino immerso nel verde dell’Umbria che ha deciso di indossare nuovamente un vestito contemporaneo. Un vestito cucito su misura dall’artista americana Beverly Pepper, cittadina onoraria del borgo e profondamente legata a queste terre.

Oggi, come nel 1979, la centrale Piazza del Popolo vede nuovamente l’installazione delle “Todi Colums”, quattro colonne di altezza variabile tra gli 8 e i 10 metri che si stagliano nel cielo tuderte, accolte come graditi ospiti da palazzi storici risalenti al 1200. Beverly Pepper rafforza il suo legame con la cittadina umbra, replica l’installazione artistica già proposta 40 anni fa e fa tornare il borgo medievale indietro nella storia, ma non nel tempo. In molti, al tempo bambini, hanno ricord<span style="font-size: 16px;">ato quelle colonne che nel 1979 furono poste al centro della piazza.</span>

<figure aria-describedby="caption-attachment-11053" class="wp-caption alignright" id="attachment_11053" style="width: 394px">![](https://progressonline.it/wp-content/uploads/2019/04/IMG-5612-1024x768.jpg)<figcaption class="wp-caption-text" id="caption-attachment-11053">Il taglio del nastro da parte del Sindaco Ruggiano e della Presidente regionale Catiuscia Marini, alla presenza di Beverly Pepper</figcaption></figure>

Tra questi anche il sindaco Antonino Ruggiano, che nella conferenza stampa antecedente l’inaugurazione ufficiale ha ammesso: “*Sono emozionato, è un momento che ricorderemo a lungo. Le Todi Columns rappresentano una grande occasione per dare visibilità a una città che ha scommesso sull’arte contemporanea, una prova che ci dimostra come ci sia spazio per essere intraprendenti e che dimostra tutta la sinergia necessaria tra uomini e istituzioni*”.

“*È un grande evento per Todi e per tutta l’Umbria*” gli fa eco la Presidente della Regione Umbria, Catiuscia Marini, “*parlo sia da governatrice regionale che da cittadina tuderte, è un’occasione che dimostra anche lo stretto legame tra un’artista internazionale come Beverly Pepper e l’Umbria*”.

L’installazione delle colonne anticipa l’inaugurazione della nuova veste “contemporanea” del parco cittadino che, dal prossimo 14 settembre, si arricchirà di 20 opere donate alla città dall’artista stessa. Si chiamerà Parco Beverly Pepper, sarà il primo monotematico di scultura contemporanea in Umbria e il primo dell’artista nel mondo.