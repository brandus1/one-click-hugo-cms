---
id: 10358
title: Meridiano compie 50 anni
author: Redazione
type: "post"
guid: http://progressonline.it/?p=10358
url: "/?p=10358"
colormag_page_layout:
- default_layout
categories: "['VIAGGI']"
tags: "['meridiano', 'tour operator', 'Viaggi']"
---

![](https://progressonline.it/wp-content/uploads/2018/12/67003.jpg)Fondata nel 1968, **Meridiano S.p.A**. si è consolidata nel tempo come leader sul mercato nel settore del turismo fornendo servizi business to business e business to consumer con dipartimenti specializzati che si occupano di business travel, biglietteria, viaggi organizzati e vacanze studio. Meridiano S.p.A. nel tempo ha ampliato il suo raggio d’azione creando un dipartimento specializzato in organizzazione di congressi internazionali, Meridiano Congress International, che opera da oltre vent’anni principalmente nel settore medico-farmaceutico; da due anni è stato creato anche un dipartimento di comunicazione digitale, Meridiano Communication, a completare l’offerta di servizi per i clienti. Ultimo dipartimento nato è Meridiano Healthcare, specializzata in servizi di consulenza medico-scientifica per le aziende farmaceutiche.  
Il viaggio di Meridiano S.p.A. in questi anni è stato costellato di successi in un mercato sempre più competitivo dove l’azienda ha saputo rinnovarsi accettando nuove sfide. Con questa celebrazione l’azienda annuncia anche il compimento dell’intero rinnovamento grafico della società con un nuovo logo e un nuovo sito presentati in occasione della festa svoltasi a Roma l’11 Dicembre 2018 presso Sublime – La Villa.  
Durante la serata l’Amministratore Delegato, Dr. Massimiliano **Radi**, ha espresso così la sua grande soddisfazione: “*Sono fiero di rappresentare quest’azienda e di averla vista crescere nel tempo, il merito va a tutti i dipendenti che hanno reso questo traguardo possibile con il loro impegno e la loro dedizione*.”