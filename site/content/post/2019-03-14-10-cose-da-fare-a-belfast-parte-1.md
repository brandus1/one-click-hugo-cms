---
title: 10 cose da fare a Belfast – Parte 1
author: Redazione
type: post
date: 2019-03-14T14:47:19+00:00
url: /?p=10834
colormag_page_layout:
  - default_layout
categories:
  - VIAGGI
tags:
  - Belfast
  - cosa fare
  - cosa vedere
  - dove andare
  - Viaggi
  - viaggiare

---
Dai percorsi immersi nella natura alla prigione più blindata d&#8217;Europa, dal Palazzo del Parlamento alla street art politica: ecco elencate qui di seguito le 10 cose da NON perdere assolutamente a Belfast:

## _1.C.S.Lewis Square_

C&#8217;erano una volta un leone, una strega e un armadio, destinati a restare nella storia della letteratura grazie al genio creativo di **Clive Staples Lewis**. E, indovinate un po&#8217;, dove è nato il celebre autore de &#8220;Le cronache di Narnia&#8221;? Proprio in quel di Belfast, che ha deciso di intitolargli una **piazza nel quartiere orientale di Strandtown**, abbellita dalle statue raffiguranti i principali personaggi della saga. Ci sono Aslan, il leone, e la Tavola di Pietra sulla quale è incisa l&#8217;Antica Legge, il signor Tumnus, ovvero il fauno incontrato da Lucy, la più piccola dei quattro fratelli ritrovatisi nel magico mondo di Narnia, i Signori Castoro, il lupo Maugrim e la Strega Bianca. Ovviamente non può mancare l&#8217;omaggio a C. S. Lewis, rappresentato nell&#8217;atto di aprire l&#8217;armadio.

Se state programmando di partire per Belfast, dunque, questa potrebbe essere l&#8217;**occasione giusta per leggere (o rileggere) la fiaba moderna di Narnia** che, per quanto venga classificata come opera fantasy per bambini e ragazzi, è intrisa di una quantità tale di riferimenti mitologici, religiosi e filosofici da permetterne una lettura su un livello più elevato per un pubblico adulto. Ah, un&#8217;ultima chicca: ad ispirare il nome di Narnia è stata una piccola cittadina umbra, in provincia di Terni, chiamata Narni.

## _<img decoding="async" loading="lazy" class="wp-image-10837 aligncenter" src="https://progressonline.it/wp-content/uploads/2019/03/cs-lewis-square-1024x683.jpg" alt="" width="548" height="366" />_

## _2. Linen Hall Library_

Fondata nel 1788, la Linen Hall Library **è la più antica biblioteca di Belfast**. È conosciuta soprattutto per la sua ricca collezione di studi locali e irlandesi in genere e per la collezione politica dell&#8217;Irlanda del Nord. Negli anni ha raccolto infatti circa 250 mila titoli in questo settore, dando vita a un archivio incomparabile del recente conflitto. Oltre a ciò, è diventata anche un centro della vita culturale della città grazie al vasto programma di eventi, letture e mostre che vengono allestite durante l&#8217;anno.

**L&#8217;ingresso è gratuito** e dalle sale che si affacciano su Chichester Street si può ammirare in tutto il suo splendore la maestosa City Hall.

## _3. Castello di Belfast_

Costruito nel 1870 in stile baronale scozzese, alle pendici di Cave Hill, **il Castello di Belfast è uno dei “must see” capitale dell&#8217;Irlanda del Nord****.** Da qui la vista sulla città si estende senza soluzione di continuità, per aprirsi ancor di più una volta raggiunta la vetta della collina.

Venne edificato dalla famiglia Donegall e sul finire del XIX secolo passò nelle mani dei conti di Shaftesbury, due famiglie ricordate in molte strade e piazze della capitale. Bellissima la **scala esterna a serpentina in stile italiano** che funge da collegamento col giardino incentrato sul tema del &#8220;gatto del castello&#8221;. Sembra infatti che un gatto bianco fosse solito gironzolare al seguito dei giardinieri e a lui e alle nove vite dei felini è dedicato lo spazio esterno della residenza. Come in una sorta di caccia al tesoro, è possibile andare alla ricerca dei 9 riferimenti al gatto sparsi tra arredo dei giardini, pavimentazione e statue.

Il castello, dopo essere stato completamente ristrutturato, viene ormai utilizzato come location per matrimoni, feste private, tè pomeridiani, balli e via dicendo. Anche in questo caso**,** **non ci sono biglietti da pagare!**

<p style="text-align: center;">
  <img decoding="async" loading="lazy" class="wp-image-10840 aligncenter" src="https://progressonline.it/wp-content/uploads/2019/03/Belfast-castle-1024x768.jpg" alt="" width="520" height="389" />
</p>

## _4. Cave Hill Park_

Dopo aver visitato il castello, il tour può proseguire per i sentieri di **Cave Hill Park**, spingendosi fino alle grotte, le _caves_ appunto, da cui prende il nome. Probabilmente si tratta di antiche miniere di ferro, scavate nella roccia basaltica di cui di compone l&#8217;area in questione. Siamo a **circa 370 m sul livello del mare** e, nei giorni di sole, si possono addirittura intravedere la costa scozzese e l&#8217;isola di Man, gran parte della contea di Down e la Scrabo Tower.

Nel parco sono stati tracciati **tre diversi percorsi**: il **Cave Hill Trail**, il più lungo (7,2 km), si snoda tra siti archeologici, natura selvaggia e viste panoramiche; l&#8217;**Estate Trail**, di media distanza (3,9 km), tracciato in prevalenza all&#8217;interno del bosco, popolato da scoiattoli grigi, allodole, tassi e uccelli di ogni tipo; il **Castle Trail**, il più breve (1,3 km), ovvero un semplice sentiero circolare intorno al castello e al suo giardino.

La zona sembrerebbe aver ispirato lo scrittore Jonathan Swift per i suoi &#8220;Viaggi di Gulliver&#8221; ed è conosciuta anche per il **McArt&#8217;s Fort**, un antichissimo esempio di forte ad anello molto diffuso in Irlanda, e il _Napoleon&#8217;s nose_, un affioramento roccioso così chiamato per la somiglianza con il naso del famoso condottiero.

## _5. The Crown Bar_

Il The Crown Liquor Saloon, in Great Victoria Street, **è un pezzo di storia della città!** Si trova di fronte all&#8217;Hotel Europa, sfortunatamente conosciuto per gli attacchi terroristici che lo hanno colpito negli anni, ed è impossibile non notarlo!

È un **classico esempio di gin palace vittoriano**, impreziosito da piastrelle policrome, specchi, enormi botti, finestre decorate per nascondere alla vista dei passanti curiosi i suoi frequentatori e da interni in legno intarsiato. Sono tuttora presenti le cabine in cui i businessmen erano soliti sedersi per poter godere di una maggiore privacy, portare a termine gli affari, appartarsi per degli incontri galanti, e dove era possibile fumare, come indicano i segni sulle pareti lasciati dallo sfregamento dei fiammiferi e le targhette con su scritto &#8220;matches&#8221;.

Nei weekend può essere molto affollato, ma resta il posto perfetto dove concedersi un bicchiere di birra o di sidro di mele, consumare un pasto o semplicemente rilassarsi dopo il lavoro in **uno dei pub più famosi e caratteristici del paese**.

<p style="text-align: right;">
  Testi e foto a cura di<a href="https://viaggiatriceindipendente.wordpress.com/"> Viaggiatrice Indipendente </a>
</p>

&nbsp;

_A presto con la seconda parte dell&#8217;articolo!_