---
id: 12373
title: Ryanair prima compagnia aerea a ricevere il sigillo &#8220;Ok Codacons&#8221;
author: Redazione
type: "post"
guid: http://progressonline.it/?p=12373
url: "/?p=12373"
colormag_page_layout:
- default_layout
hefo_before:
- '0'
hefo_after:
- '0'
categories: "['VIAGGI']"
tags: "['Viaggi']"
---

<figure aria-describedby="caption-attachment-12374" class="wp-caption alignleft" id="attachment_12374" style="width: 400px">![](https://progressonline.it/wp-content/uploads/2020/01/PR-Codacons-300x277.jpg)<figcaption class="wp-caption-text" id="caption-attachment-12374">Nella foto Kenny Jacobs di Ryanair con il Prof. Carlo Rienzi, Fondatore e Presidente Codacons</figcaption></figure>

### **Ryanair** ha annunciato di essere stato il primo vettore ad ottenere il sigillo “*OK Codacon*s”, un riconoscimento per termini e condizioni affidabili e trasparenti, un servizio clienti efficiente e un sito web user friendly.

Il conferimento da parte di Codacons – la principale associazione di consumatori in Italia – è giunto a seguito del feedback positivo dei consumatori italiani e dell’approvazione di ENAC.

**Ryanair** è, inoltre, la prima compagnia ad aver ricevuto il sigillo “***OK Codacons***” in un nuovo formato, attraverso il quale è possibile essere premiati con tre trifogli:

- Trifoglio viola: Azienda affidabile con contratti customer-friendly, termini e condizioni trasparenti e un servizio clienti efficiente.
- Trifoglio blu: Azienda 4.0 con un sito Web intuitivo, una politica sui cookie trasparente e un uso corretto dei social media.
- Trifoglio giallo: Azienda sostenibile, ad alta efficienza energetica con ridotto impatto ambientale.

Ryanair è stata premiata con due su tre trifogli – viola e blu – e ha anche avviato la procedura per ottenere il trifoglio giallo sulla base del suo impegno ambientale come compagnia aerea più verde e pulita d’Europa.

Codacons e Ryanair hanno annunciato la loro nuova collaborazione ad agosto 2019. La partnership ha segnato la sottoscrizione di una Alternative Dispute Resolution (ADR) per i reclami dei clienti italiani previsti dal Regolamento UE-261. La collaborazione ha permesso a Ryanair e a Codacons di cooperare al fine di analizzare i feedback dei consumatori attraverso sondaggi e una valutazione rigorosa dei servizi e delle politiche aziendali – compresi la puntualità, i prezzi, il network, il comfort di volo, la pulizia, la trasparenza delle procedure e la qualità dell’assistenza del personale.

**Il Presidente dell’ENAC Nicola Zaccheo ha commentato positivamente l’iniziativa tra Ryanair e Codacons:**

*“Tracciare un percorso di trasparenza rappresenta un ulteriore momento di attenzione al passeggero. Iniziative come questa sono positive in quanto evidenziano come il passeggero sia, e debba sempre essere, al centro del sistema del trasporto aereo. Contribuiscono ad aumentare la qualità dei servizi resi all’utente sia nella fase della prenotazione, con prestazioni trasparenti, digitalmente avanzate, sia durante il volo assicurando oltre la sicurezza, che è un requisito imprescindibile, anche il comfort sugli aerei, sia nell’affiancamento del passeggero per la risoluzione di eventuali controversie.”*