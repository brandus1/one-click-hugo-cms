---
title: 'Guns n’Roses: ancora un tour per riscrivere la storia'
author: Redazione
type: post
date: 2018-06-01T15:32:44+00:00
url: /?p=8793
colormag_page_layout:
  - default_layout
categories:
  - CULTURA E SPETTACOLO
tags:
  - guns n roses
  - guns n roses concerto
  - guns n roses not in this lifetime
  - guns n roses tour

---
_<img decoding="async" loading="lazy" class=" wp-image-8794 alignleft" src="https://progressonline.it/wp-content/uploads/2018/06/Guns-NRoses-2017-300x198.jpg" alt="" width="329" height="218" />Il tour “Not in This Lifetime” arriverà all’Olympiastadion il 3 giugno. Grande successo per la tournée che vede i membri storici della band Axl Rose, Slash e Duff McKagan di nuovo insieme dopo il 1993._

Lo stesso Slash, non certamente solito a rilasciare interviste, si dice entusiasta dell’esplosivo tour che per ora è arrivato a più di 150 spettacoli. **Siamo di fronte a un successo strabiliante nei botteghini**: i concerti hanno incassato ad ora più di 480 milioni di dollari e la cifra è sicuramente destinata a crescere.

**Il tour è stato premiato ai Billboard Touring Awards**, l’evento sponsorizzato dalla nota rivista Billboard, che omaggia gli artisti protagonisti in live eccezionali. Nonostante gli anni (il frontman Axl Rose ha spento a febbraio 56 candeline) non c’è dubbio che la carica dei Guns n’ Roses non si sia ancora esaurita. La band ha dato prova di poter sostenere un intero live fatto di sorprese ed emozioni nonostante una carriera pluridecennale (la formazione del gruppo risale al 1985). I Guns n’Roses hanno lasciato una traccia importante nella storia del rock e, con questo nuovo tour, continuano a stupire e a far emozionare i milioni di fan sparsi per il mondo. Fan delle più diverse generazioni, delle più disparate età, accomunati però dalla passione per un gruppo che con brani come “Welcome to the Jungle” **ha scritto pagine indimenticabili nel grande libro della storia del rock**.