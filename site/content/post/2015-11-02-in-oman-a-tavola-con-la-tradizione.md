---
title: 'IN OMAN: A TAVOLA CON LA TRADIZIONE'
author: Redazione
type: post
date: 2015-11-01T23:00:00+00:00
url: /?p=4037
post_views_count:
  - 11
  - 11
categories:
  - VIAGGI

---
Grazie alla sua fortunata posizione geografica, il Sultanato dell&rsquo;Oman &egrave; stato crocevia di scambi e commerci, assumendo cos&igrave; nel corso del tempo un volto multietnico. Questo incontro di etnie si riflette in particolare nella gastronomia omanita: un fortunato mix di cucina tradizionale mediorientale e contaminazioni provenienti da Asia, Africa e Levante. 

Tra le ricette tradizionali, da assaporare durante un viaggio in Oman, da non perdere la shuwa, preparata principalmente in occasione delle feste, una pietanza a base di carne di capra o agnello in un composto speziato avvolta in foglie di banano e cotta alla brace. Sempre a base di carne, il mishkak &egrave; il tipico spiedino omanita. Mentre il samak bil narjeel &egrave; un piatto di pesce, in prevalenza tonno e sardine, marinato con zenzero, peperoncino lime e sale, e poi cucinato in una salsa di latte di cocco e aglio.

La cucina dell&#8217;Oman di tutti i giorni include anche un&rsquo;ampia variet&agrave; di zuppe, con verdure, lenticchie, e un grande utilizzo del riso aromatizzato come contorno. Fra i piatti &ldquo;fast&rdquo; &egrave; molto comune il shawarma, simile al doner kebab, cucinato con pollo o agnello e servito con pomodori e insalata, il tutto arrotolato nel classico pane arabo; in alternativa, il msanif, piccole polpette di carne e aromi, fritte in padella. Le bevande pi&ugrave; ricercate sono il&nbsp;laban, un siero di latte salato o il lemon mint fresco e dissetante. 

Tra i dessert prediletti dagli omaniti l&rsquo;umm ali, una crema densa e servita calda a base di miele, datteri, pistacchi e mandorle. Il pi&ugrave; popolare, l&rsquo;halwa, (in arabo &ldquo;dolce&rdquo;),&nbsp; simbolo dell&rsquo;ospitalit&agrave; omanita, una torta gelatinosa a base di noci e mandorle e profumato di acqua di rose, cardamomo, zafferano, cumino. 

Un capitolo a parte merita il&nbsp;caff&egrave; omanita, simbolo dell&#8217;intero Paese&nbsp;e della sua grande ospitalit&agrave;, preparato con chicchi tostati e mischiati con polvere di cardamomo: il qahwa &egrave; il caff&egrave; arabo per eccellenza, forte e aromatico preparato nella tipica caffettiera araba &#8211; la dallah &#8211; e servito in piccole tazzine prive di manico, senza aggiunta di latte o zucchero.  
La scena gastronomica di Mascate &egrave; davvero molto variegata e offre un&rsquo;ampia scelta si a di cucina tipica sia internazionale, sempre di ottimo livello, per tutti i gusti e tutte le possibilit&agrave; come ad esempio:&nbsp; 

Cucina fusion: Kargeen  
Kargeen, che nell&rsquo;antica lingua omanita indica un piccolo cottage di legno, &egrave; un ristorante molto conosciuto a Mascate. Gli ospiti possono scegliere di pranzare o cenare nella Sur Lounge caratterizzata da un design contemporaneo, nel giardino esterno o sui tradizionali tappeti nella Al Marjal. Famoso per i suoi kabobs e le zuppe al profumo di spezie, il ristorante offre un&rsquo;ampia scelta di piatti della tradizione omanita, con un occhio alla cucina internazionale.&nbsp; 

Cucina sofisticata: The Restaurant, The Chedi Resort  
Il ristorante del lussuoso resort The Chedi ha ricevuto numerosi premi per la sua cucina di altissimo&nbsp; livello. I migliori talenti si alternano alla guida della cucina, per un&rsquo;offerta gastronomica che spazia dal Mediterraneo all&rsquo;Oriente, passando per l&rsquo;India. Splendida la vista sul giardino, sulle montagne e sul mare del golfo di Mascate. Elegantemente progettato dal famoso interior designer giapponese Yasuhiro Koichi del Design Studio SPIN, il ristorante unisce alle linee rigorose asiatiche dettagli architettonici distintivi dell&#8217;Oman per un&rsquo;esperienza davvero raffinata. 

Tipico omanita: Bait Al Luban  
Autentica atmosfera omanita e profumo di Al Luban (in arabo &lsquo;franchincenso&rsquo;), il Bait Al Luban racchiude l&rsquo;eccellenza dell&rsquo;ospitalit&agrave; del Paese. Qui &egrave; possibile guastare tutto il meglio della cucina tradizionale dagli appetizers con verdure fresche, cocco e chutney di menta, ai piatti principali a base di carne di pollo o pesce accompagnati da riso e spezie. Il ristorante propone anche un&rsquo;ampia variet&agrave; di pane come il Khobose Rakhal sottile come carta o il Muradhaf con i datteri. Da non perdere il gelato all&rsquo;incenso o al caff&egrave; omanita. &Egrave; anche possibile organizzare cene private con vista sulla Corniche di Mascate.  
&nbsp;

<p style="margin-bottom: 0cm; line-height: 100%">
  <a href="https://www.omantourism.gov.om/"><font color="#0000ff"><font face="Calibri, serif"><font size="2" style="font-size: 9pt"><u>www.omantourism.gov.om</u></font></font></font></a><font color="#595959"><font face="Calibri, serif"><font size="2" style="font-size: 9pt"> </font></font></font>
</p>

&nbsp;