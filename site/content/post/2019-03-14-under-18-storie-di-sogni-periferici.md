---
title: Under 18 – Storie di sogni periferici
author: Redazione
type: post
date: 2019-03-14T09:39:44+00:00
url: /?p=10824
colormag_page_layout:
  - default_layout
categories:
  - CULTURA E SPETTACOLO
tags:
  - periferia roma
  - periferia romana
  - Roma
  - trailer
  - under 18

---
<img decoding="async" loading="lazy" class="alignleft wp-image-10830 " src="https://progressonline.it/wp-content/uploads/2019/03/Under-18_locandina-732x1024.png" alt="" width="348" height="487" />

_Prodotto da **Amaro Produzioni** e **Golden Hour Films** con il sostegno del **MiBAC** e di **SIAE** nell&#8217;ambito dell&#8217;iniziativa **&#8220;Sillumina &#8211; Copia privata per i giovani, per la cultura&#8221;  
** Regia: **Carlo Lagreca**_

_Sceneggiatura: **Marcello Cantoni, Carlo Lagreca**_

_Realizzato da: **Carlo Lagreca, Marcello Cantoni, Francesco Formica, Elettra Raffaela Melucci, Giovanni Battista Origo**_

Ripensare le periferie romane attraverso i sogni dei loro giovani abitanti, non più spettatori passivi ma attori capaci di ideare un mondo migliore e possibile: **_Under 18 – Storie di sogni periferici_** è questo e altro ancora. Il documentario, diretto da **Carlo Lagreca**, è un progetto narrativo che conduce lo spettatore alla scoperta di alcuni dei quartieri periferici più noti di Roma: **Vigne Nuove, Torpignattara, Alessandrino, Tufello, San Basilio, Centocelle e Corviale**. Territori che spesso trovano posto sui giornali solo attraverso tristi fatti di cronaca, ma che invece possono essere raccontati usando un linguaggio diverso.<img decoding="async" loading="lazy" class="alignright wp-image-10828 " src="https://progressonline.it/wp-content/uploads/2019/03/Under-18_Vigne-Nuove-2-1024x576.jpeg" alt="" width="435" height="245" />

Ed è qui che entrano in gioco i ragazzi: con **_Under 18_** i riflettori si accendono sui sogni di alcuni di loro, giovani abitanti di queste zone così distanti dal centro e per questo ingiustamente dimenticate, per esplorare come immaginano il futuro gli adolescenti, i ragazzi e le ragazze, italiani e stranieri, che vivono questi spazi di confine.

Con il contributo di 6 realtà tra organizzazioni, associazioni e centri di aggregazione che lavorano sul territorio, il documentario ha fatto sì che l’immaginazione dei ragazzi prendesse forma attraverso un linguaggio che proprio sull’immaginazione si fonda: il teatro. Il progetto ha infatti una parte dedicata a un laboratorio teatrale che è stato pensato per questi giovani sognatori e realizzato con 40 di loro, così da fornirgli uno strumento per raccontarsi.

<img decoding="async" loading="lazy" class="alignleft wp-image-10827 " src="https://progressonline.it/wp-content/uploads/2019/03/Under-18_Tufello-1-1024x576.jpg" alt="" width="492" height="277" /> Combinando dunque diversi stili narrativi e vari linguaggi, **_Under 18_** si pone l’obiettivo di esplorare una distanza – quella fisica tra periferie e centro ma anche quella relazionale tra le persone – e i tentativi per colmarla. Alla fine del laboratorio teatrale, i ragazzi coinvolti hanno provato a mettere su carta i vari modi possibili per correre più forte dei problemi

che vivono nella loro quotidianità, hanno immaginato di dare forma ai propri sogni tramutandoli negli articoli di una nuova Costituzione che non sostituisca in alcun modo quella esistente ma, anzi, che la integri. C’è molto da imparare nelle frasi di questi giovani cittadini, c’è una speranza genuina ma non ingenua, una speranza colma di consapevolezza circa le difficoltà del vivere l’oggi e del pensare un domani. C’è molto da imparare dunque: basterebbe sedersi, stare in silenzio e ascoltarli.

Prossimamente in distribuzione, **_Under 18 – Storie di sogni periferici_** è prodotto da **Amaro Produzioni** e **Golden Hour Films.** Il documentario è stato realizzato con il sostegno del **MiBAC** e di **SIAE** nell&#8217;ambito dell&#8217;iniziativa **&#8220;Sillumina &#8211; Copia privata per i giovani, per la cultura&#8221;**.

&nbsp;

Trailer:   <https://www.facebook.com/Underdiciotto/videos/309874776297072/>