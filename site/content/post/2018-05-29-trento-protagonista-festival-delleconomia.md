---
title: A Trento protagonista il Festival dell’Economia
author: Redazione
type: post
date: 2018-05-29T09:07:49+00:00
url: /?p=8717
colormag_page_layout:
  - default_layout
categories:
  - CULTURA E SPETTACOLO
tags:
  - eventi Trento
  - "Festival dell'Economia"
  - "Festival dell'Economia Trento"
  - Trento

---
<img decoding="async" loading="lazy" class=" wp-image-8719 alignleft" src="https://progressonline.it/wp-content/uploads/2018/05/lavoro-e-tecnologia1_imagefullwide-300x162.jpg" alt="" width="377" height="204" />**“Lavoro e tecnologia”**. E’ questo il tema attorno al quale economisti, scienziati ed esperti, provenienti da ogni parte del mondo, discuteranno nel corso della 13^ edizione del Festival dell’Economia di Trento, in programma dal 31 maggio al 3 giugno 2018. Dopo aver affrontato il tema dell’accesso alla salute, nell’edizione 2017, il Festival proverà ad indagare una delle questioni più dirimenti dell’epoca attuale, ovvero il rapporto fra l’occupazione e le nuove tecnologie. Lo farà attraverso il consolidato format fatto di conferenze, incontri con i protagonisti, dibattiti ed eventi di respiro internazionale.

Non solo convegni e incontri, il Festival dell&#8217;Economia di Trento vive anche nelle strade, nelle piazze, protagonista praticamente in tutta la città. Ecco le location maggiori in cui sono previsti eventi e spettacoli:

**Piazza Duomo**, cuore pulsante del centro storico di Trento, sarà animata dalla consueta ed apprezzata Libreria del Festival, aperta dal 31 maggio al 3 giugno con orario continuato dalle 10.00 alle 22.00. Nella piazza ci saranno, inoltre, le postazioni di Rai Radio 1 e Radio 3, l’Infopoint del Festival ed un maxischermo, che permetterà di seguire in diretta i principali eventi. In Piazza Duomo anche i punti informativi, di ASI, Agenzia Spaziale Italiana e dell’Università degli Studi di Trento.

<p class=" text-justify">
  In <strong>Piazza Fiera,</strong> dall’1 al 3 giugno spazio a “Cinque storie di lavoro e tecnologia” a cura di Tortuga. Ovvero dei brevi workshop interattivi sui grandi temi che legano lavoro e tecnologia, in relazione con salari, occupazione disuguaglianze, istruzione, risposte politiche. Ci saranno anche dei robot, con dimostrazioni e giochi a cura di S.T.A.A.R.R. &#8211; Scuole Trentino Alto Adige Associate in Rete per la Robotica e le nuove tecnologie. Saranno presenti inoltre laboratori creativi ed intrattenimento per i più piccoli, a cura di “Il Trentino dei Bambini”. Sempre in Piazza Fiera tornano gli Open days INPS e sarà presente una postazione di Sanbaradio, oltre al Bicigrill del Festival, dove sarà possibile noleggiare una bicicletta gratuitamente.<img decoding="async" loading="lazy" class=" wp-image-8718 alignright" src="https://progressonline.it/wp-content/uploads/2018/05/festival-economia-300x173.jpg" alt="" width="403" height="234" />
</p>

<p class=" text-justify">
  In <strong>Piazza Santa Maria Maggiore</strong>, dall’1 al 3 giugno, la Fondazione Franco Demarchi proporrà dibattiti ed approfondimenti su come la tecnologia può aprire spazi di conciliazione fra vita e lavoro. Mentre Radio Trentino inBlu seguirà in diretta il Festival.
</p>

<p class=" text-justify">
  In <strong>Piazza Cesare Battisti</strong> dal 31 maggio al 3 giugno, ci sarà iCub, il robot umanoide. Un robot con forma e dimensioni di un bambino di 4 anni, in grado di vedere, riconoscere oggetti, rispondere a semplici comandi vocali e sollecitazioni. Un progetto dell&#8217;Istituto Italiano di Tecnologia di Genova. Poi tornano i disegnatori dello Studio d’Arte Andromeda con caricature e disegni umoristici. Nella piazza saranno presenti inoltre gli stand di Hydro Dolomiti Energia, di A22 e di Radio Dolomiti. In <strong>Piazza Pasi</strong>, troverà posto lo stand di Radio 24.
</p>

<p class=" text-justify">
  Il Festival arriverà anche al Castello del Buonconsiglio, l’1 e il 2 giugno a partire dalle 18.00, dove il marchio Trentodoc proporrà aperitivi, degustazioni e musica con le bollicine di montagna di quarantanove case spumantistiche.
</p>

Immancabili, come ogni anno, nelle vie del centro, i pianoforti decorati, a disposizione di passanti, musicisti occasionali e strumentisti di livello.