---
title: 'Speciale noleggio a lungo termine- Il futuro della mobilità è adesso'
author: Redazione
type: post
date: -001-11-30T00:00:00+00:00
draft: true
url: /?p=10068
colormag_page_layout:
  - default_layout
categories:
  - AUTO
tags:
  - noleggio
  - noleggio a lungo termine
  - Peugeot

---
**Il futuro della mobilità è adesso**

_Quella del noleggio a lungo termine è una soluzione che negli ultimi anni sta riscuotendo un progressivo successo nel mercato automotive. Continuano a raccontarcela i protagonisti del settore_ 

Il noleggio a lungo termine di flotte e mezzi aziendali ha registrato negli ultimi anni numeri da record, incontrando l’apprezzamento anche da parte di piccole e medie imprese finalmente sollevate dagli impegni della manutenzione e della gestione quotidiana dei propri veicoli. A raccontarci i segreti di questo trend positivo sono due professionisti del settore, Christian Catini, Responsabile flotte Mercedes-Benz Italia, e Alessandro Villa, direttore vendite B2B e usato PSA Italia.

<u>“L’obiettivo di Peugeot è diventare fornitore di mobilità e punto di riferimento per i suoi clienti”</u>

<img decoding="async" loading="lazy" class="alignleft wp-image-10065 " src="https://progressonline.it/wp-content/uploads/2018/10/Villa-683x1024.jpg" alt="" width="364" height="546" /> Alessandro Villa, direttore vendite B2B e usato PSA Italia

**Rispetto al leasing e all’acquisto, quali vantaggi (economici e non) offre il noleggio per le flotte aziendali?**

Il noleggio auto a lungo termine è una soluzione in grado di rispondere ad ogni esigenza di mobilità di professionisti, PMI e società che, a fronte del pagamento di un canone mensile fisso, hanno a disposizione un&#8217;auto o un veicolo commerciale per un periodo di tempo e un chilometraggio calcolati sulle loro reali necessità. I vantaggi del noleggio, rispetto ad acquisto e leasing, sono molteplici e non si limitano esclusivamente a quelli economici: i costi sono fissi e predefiniti, non sono previsti immobilizzi di capitale, esborsi immediati o maxi rate finali come per il leasing, e, soprattutto, non ci sono svalutazioni della vettura. Questa modalità di acquisto, inoltre, offre la possibilità di avere un’auto sempre nuova  e  in perfette condizioni, grazie alle soluzioni che prevedono controlli costanti nonché manutenzione ordinaria e straordinaria comprese nel canone finanziario. A questo si aggiungono altri servizi che le aziende possono decidere di includere nel prezzo mensile per poter avere la gestione di una vettura o una flotta senza pensieri.

**In che modo Peugeot rende più flessibile la gestione della mobilità aziendale?**

Peugeot è da sempre attenta alla soddisfazione dei clienti business e lavora costantemente per andare incontro alle esigenze del mondo fleet offrendo non solo autovetture e veicoli commerciali ma proponendo una gamma completa di servizi di mobilità, con l’obiettivo di diventare fornitore di mobilità e punto di riferimento per i suoi clienti. In quest’ottica e in un mercato nel quale la telematica è in forte crescita con clienti sempre più attenti ai benefici di nuove forme di investimento, tra le varie soluzioni di mobilità proposte si inserisce Free2Move Connect Fleet, un servizio telematico di gestione del parco auto dei clienti B2B che permette di ridurre in modo significativo il costo totale di utilizzo dei veicoli fornendo l’accesso ai dati (consumi, orari di utilizzo, chilometraggio, manutenzione, analisi dello stile di guida, fino alla geo-localizzazione dei veicoli). Il sistema permette di avere accesso ai report direttamente attraverso un PC, un tablet o uno smartphone, e quindi di monitorare al 100% la propria flotta e di ridurre i costi grazie ad una gestione controllata e connessa.

**Le aziende hanno esigenze di mobilità sempre più customizzate. In che modo vi adeguate a queste necessità?**

Oltre a quanto sopra indicato, riunendo sotto un unico marchio i servizi pensati per la nuova mobilità, saranno introdotti sul mercato nei prossimi mesi Free2Move Car Sharing (i servizi di condivisione dell’auto gestiti dal Gruppo), Free2Move Smart Services (connettività), Free2Move Fleet sharing (per le flotte) e Free2Move Lease (la soluzione di noleggio a lungo termine). Un’offerta quindi completa che possa rispondere alle esigenze di ogni tipo di clientela.

**Qual è il bilancio 2018 del settore e quali novità presenterete nel 2019?** 

Il 2018 si sta quasi per chiudere e il bilancio del marchio nel settore delle flotte aziendali sta registrando degli ottimi risultati soprattutto nel noleggio a lungo termine delle autovetture, con un incremento del 30% rispetto allo scorso anno, a fronte di un mercato che si attesta su un 7% circa.  Il nostro obiettivo per quest’anno è quello di continuare questo trend e crescere nel mercato B2B delle vetture e dei veicoli commerciali, grazie soprattutto al lancio di modelli strategici per il nostro business.