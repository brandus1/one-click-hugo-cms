---
title: 'India: un viaggio tra cultura, salute e benessere'
author: Redazione
type: post
date: 2016-08-15T06:00:37+00:00
url: /?p=5173
slide_template:
  - default
  - default
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_4";}'
  - 'a:1:{s:16:"td_post_template";s:17:"single_template_4";}'
post_views_count:
  - 15
  - 17
categories:
  - VIAGGI
tags:
  - ayurveda
  - benessere
  - destinazioni
  - Gange
  - India
  - Kerala
  - mete 2016
  - Rishikesh
  - salute
  - vacanze
  - Viaggi
  - yoga

---
Le vacanze, si sa, hanno lo straordinario potere di corroborare corpo e anima e di arricchirci ogni volta con esperienze uniche. Ma è anche vero che bastano pochi minuti nella routine quotidiana che quegli effetti distensivi sembrano già essere del tutto svaniti. Allora perchè non concedersi un benessere duraturo e autentico, da portare con sé anche una volta tornati a casa?  
Esistono luoghi che, oltre ad essere veri e propri paradisi tropicali, mantengono forti tradizioni culturali dedicate proprio alla salute dell&#8217;individuo.  
È il caso della bellissima regione del Kerala, in cui, secondo antichi testi, i trattamenti Ayurvedici avrebbero la massima efficacia, soprattutto durante i monsoni che arrivano qui ogni giugno.  
In queste terre l&#8217;Ayurveda è praticata con assoluta autenticità e dedizione, come metodo naturale per ottenere salute e longevità con trattamenti terapeutici ringiovanenti e specifici per alcuni disturbi,  come ottimo antidoto alla stanchezza fisica, mentale e spirituale, conseguenza dello stress della società moderna e del suo stile di vita.  
C&#8217;è, poi, la celebre località spirituale di Rishikesh, detta il “luogo dei saggi”, meta perfetta per chi vuole praticare lo yoga, immergendosi nella meditazione,  non a caso conosciuta anche come la “capitale mondiale dello Yoga”.  
Rishikesh è il luogo ideale per tutti coloro che siano alla ricerca della pace della mente e di una naturale connessione con la propria sfera spirituale. Circondata dalle cime innevate dell&#8217;Himalaya, è la tappa iniziale del pellegrinaggio indù di Yatra Char Dham, considerato come il più sacro di tutti ed ospita il Ghat Triveni, il punto di confluenza di più fiumi sacri: il Gange, lo Yamuna e il Sarawati. Qui vi accorgerete come, oltre a essere un complesso sistema filosofico, lo yoga è, soprattutto, una scienza che conta tra i 3.000 e i 6.000 anni di vita, le cui nozioni sono fondate su esperienze, esperimenti e tecniche tramandate da mistici, santi, e dai saggi scritti sulla disciplina.

[www.indiatourismmilan.com][1]

[www.incredibleindia.org][2]

 [1]: https://www.indiatourismmilan.com
 [2]: https://www.incredibleindia.org