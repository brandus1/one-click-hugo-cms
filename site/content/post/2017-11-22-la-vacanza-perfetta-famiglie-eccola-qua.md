---
id: 7184
title: La vacanza perfetta per famiglie? Eccola qua
author: Redazione
type: "post"
guid: http://progressonline.it/?p=7184
url: "/?p=7184"
colormag_page_layout:
- default_layout
categories: "['VIAGGI']"
tags: "['Bimboinviaggio', 'mete vacanze in famiglia', 'vacanze in famiglia', 'vacanze invernali', 'vacanze per famiglie']"
---

**![](https://progressonline.it/wp-content/uploads/2017/11/logo-300x157.jpg)Puglia e Trentino, agriturismi e borghi storici: ecco le scelte più gettonate per una perfetta vacanza in famiglia**. Secondo un’indagine condotta da Bimboinviaggio.com infatti i nuclei famigliari preferiscono queste mete a qualsiasi altra: Puglia per il mare, il Trentino per le sue montagne, passeggiando per i centri storici dei caratteristici paesi delle due regioni o mangiando qualche specialità nei vari agriturismi. Vacanze ovviamente all’insegna del relax che hanno riscoperto un forse inaspettato successo nell’ultima stagione. Stando alla ricerca di Bimboinviaggio.com infatti non solo è aumentato il budget a disposizione per le famiglie, ma queste ora sono tornate a **concedersi qualche giorno di riposo al di fuori dei confini delle proprie città,** riscoprendo il piacere di una vacanza tutti insieme.

**Una ripresa** osservata durante il periodo estivo ma che, dati e prenotazioni alla mano, pare **confermata anche per il prossimo ![](https://progressonline.it/wp-content/uploads/2017/11/DLZvHbfWkAYJ-SV-300x225.jpg)inverno**. Se è stata la Puglia a raccogliere il maggiore successo tra giugno e settembre ora tocca al Trentino ospitare un flusso vacanziero che si preannuncia importante. Bimboinviaggio.com, portale leader nella prenotazione di hotel per famiglie, ha calcolato un aumento del 5% delle famiglie vacanziere durante l’ultimo periodo estivo, trend che si ripeterà anche per il periodo invernale.

Stando ai dati raccolti l’**Italia ha battuto l’estero come meta preferita di viaggi** (scelta dal 58% delle famiglie, Valencia la prima scelta estera) con un’attenzione crescente per i **piccoli borghi.** Paesaggi caratteristici e buon cibo, considerata la preponderante scelta degli agriturismi, sono alla base delle vacanze delle famiglie italiane. Vacanze, alla luce di quanto emerso, sempre più Made in Italy.