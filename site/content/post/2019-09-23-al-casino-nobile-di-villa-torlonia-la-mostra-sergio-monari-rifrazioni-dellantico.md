---
title: Al Casino Nobile di Villa Torlonia la mostra Sergio Monari – Rifrazioni dell’Antico
author: Redazione
type: post
date: 2019-09-23T14:49:24+00:00
url: /?p=11823
colormag_page_layout:
  - default_layout
categories:
  - CULTURA E SPETTACOLO
tags:
  - mostre roma
  - Villa Torlonia

---
<figure id="attachment_11833" aria-describedby="caption-attachment-11833" style="width: 350px" class="wp-caption alignleft"><img decoding="async" loading="lazy" class="wp-image-11833" src="https://progressonline.it/wp-content/uploads/2019/09/Sibilla-terracottapiombo2018-300x200.jpg" alt="" width="350" height="233" /><figcaption id="caption-attachment-11833" class="wp-caption-text">Sibilla &#8211; terracotta e piombo</figcaption></figure>

L’esposizione **_Sergio Monari. Rifrazioni dell’Antico_**, a cura di Niccolò Lucarelli e promossa da _Sovrintendenza Capitolina ai Beni Culturali_, _Assessorato alla Crescita culturale di Roma Capitale_, sarà ospitata al Casino Nobile dal 5 ottobre 2019 al 6 gennaio 2020.

Era dal 1993 che **Roma** non accoglieva una mostra sull’artista Sergio Monari; molto più ampia di quella ospitata a suo tempo al Teatro Argentina, in questa di Villa Torlonia l’artista sceglie di inserire le sue opere non in un luogo asettico ma in un edificio già ricco di storia, di simboli e di significati.

Le **diciotto sculture** allestite nello spazio neoclassico del Casino Nobile sono ispirate a temi e personaggi della mitologia greco-romana, cercano il dialogo con le opere della collezione Torlonia,in un gioco di reciproco arricchimento e reinterpretazione.

L’allestimento si dispiega, opera dopo opera, su capitoli modellati in forma di umane sembianze, pulsioni, aspirazioni, dubbi e timori: la poesia, l’amore, la guerra, il destino, il tempo, la morte.

Fisicità e concettualità s’incontrano e compongono una vivace _agorà_,specchio di una _polis_ complessa e contraddittoria, assai lontana da quella vagheggiata da Platone, in cui l’avidità divora l’essere umano.

<figure id="attachment_11832" aria-describedby="caption-attachment-11832" style="width: 330px" class="wp-caption alignright"><img decoding="async" loading="lazy" class="wp-image-11832" src="https://progressonline.it/wp-content/uploads/2019/09/Migrante-preda-2014-300x200.jpg" alt="" width="330" height="220" /><figcaption id="caption-attachment-11832" class="wp-caption-text">Migrante preda</figcaption></figure>

L’opera _Migrante preda_, cuore concettuale della mostra, simbolo della coraggiosa pioniera Medea che lascia la terra natia con la volontà di far incontrare la sapienza di due mondi lontani, suggella metaforicamente l’incontro della scultura di Monari con Villa Torlonia e la collezione di statue antiche, così come quello fra la sua Colchide e la nostra Corinto.

Accompagna la mostra un catalogo in forma di libro d’artista, edito da Montanari di Ravenna, con testi del curatore e della critica Raffaella Salato.

**Sergio Monari** (Bologna, 1950) ha avviato l’attività artistica nei primi anni ottanta riscuotendo ben presto consenso di critica e di pubblico sia in Italia che nel mondo. La sua prima mostra estera risale al 1986, a Lubiana, e nel corso del tempo si sono aggiunte anche Parigi e New York. Nel 1984 e nel 2011 è invitato a esporre alla Biennale di Venezia, mentre nel 2015 una sua opera è stata scelta per la rassegna “Tesori d’Italia”, all’Expo di Milano. Si sono occupati della sua opera importanti critici fra i quali Calvesi, Crispolti, Manzoni, Portoghesi e Tomassoni.

Dall’anno accademico 2006/2007 Monari è docente di _Tecniche e materiali della scenografia e di Scultur_a al corso di Scenografia del Melodramma, nella sede cesenate dell’Accademia di Bologna.