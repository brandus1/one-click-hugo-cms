---
title: Undiscovered Italy Tours -L’Italia turistica riparte
author: Redazione
type: post
date: 2020-06-16T09:36:37+00:00
url: /?p=13030
colormag_page_layout:
  - default_layout
categories:
  - VIAGGI

---
## _In cabina di regia Daniela Corti, ideatrice del format Undiscovered Italy Tours, e l’Enit, ente patrocinante._ {.wp-block-heading}

L’Italia del turismo celebra la ripartenza con due educational tour in **Calabria **e nella **Tuscia **per meeting e wedding planner, nonché per una selezione di travel blogger e giornalisti specializzati. Il format, chiamato **Undiscovered Italy Tours**, è ideato e realizzato da **Daniela Corti Events **con il patrocinio dell’**Enit**. Giunto alla seconda edizione, è svolto in collaborazione col Tour Operator canadese **Susan Barone **di Luxury Weddings Worldwide e InStyle Vacations, a sancire il respiro internazionale del progetto.

Gli operatori, circa 20 per ciascuna delle due aree, visiteranno luoghi e location adatte alla celebrazione di matrimoni o all’organizzazione di eventi a carattere internazionale e incontreranno personalmente le eccellenze locali che operano nel settore. Saranno ospitati per tre notti e quattro giorni in strutture ricettive adatte all’organizzazione di matrimoni e verrà loro fatta conoscere ogni area geografica proposta, sotto i vari punti di vista: le sedi per eventi e matrimoni, la filiera food & wine, le eccellenze e gli aspetti più singolari e significativi rispetto al wedding o agli eventi internazionali.

Importanti e numerosi i patrocini concessi dalle istituzioni locali, che così attestano l’entusiasmo con cui le loro aree si fanno alfiere del rilancio turistico nazionale.

### **Calabria – 22-25 giugno** {.wp-block-heading}

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/06/Tropea.jpg" alt="" class="wp-image-13032" width="492" height="306" /><figcaption>Tropea</figcaption></figure>
</div>

Il gruppo farà base al Grand Hotel Parco dei Principi di Roccella Ionica per poi recarsi a: **Pizzo** (cena promossa della Camera di Commercio di Vibo Valentia con prodotti enogastronomici del territorio); **Tropea** (una delle località marine più belle del mondo); **Casale della Rocca a Gerace** (bellissimo esempio di architettura tradizionale calabrese); **Lamezia**, con visita a Cantine Statti (cinquecento ettari di vitigni autoctoni) e **Villa Ventura** (dimora settecentesca immersa in un verde fascinoso); **Torre Sant’Antonio** (edificio del XIII secolo, parte integrante di un resort di lusso); **Soverato** (bandiera blu e perla dello Ionio); Santa Caterina, con le sue celebri spiagge, e il Borgo medioevale di Badolato.

Oltre che dall’Enit, questo itinerario è patrocinato dalla Camera di Commercio di Vibo Valentia. Altri partner istituzionali sono la Città di Soverato e il Comune di Gerace. Partner per i servizi di terra sono invece Antoior Travel e Jiji Eventi.

### **Tuscia – 29 giugno-2 luglio** {.wp-block-heading}

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/06/Sutri-1024x768.jpg" alt="Sutri" class="wp-image-13031" width="479" height="359" /><figcaption>Sutri</figcaption></figure>
</div>

Il gruppo farà base al **[Natural Relais Villa Lina][1] di Ronciglione**, una tenuta composta da cinque dimore storiche immerse in 40 ettari di parco secolare bioenergetico. Da lì si muoverà per: caseificio **Mammamaremma**; palazzo **Guglielmotti** (dimora storica del XV secolo, proprietà del titolare del caseificio Ferdinando Guglielmotti); **Castello di Vignanello** (sontuosa residenza antica con ampi giardini); **Podere La Branda a Vetralla** (azienda agrituristica biologica in antichi casali finemente ristrutturati); le incantevoli Scuderie Odescalchi a **Bracciano**; l’Antico Borgo di **Sutri** (con visita al Museo palazzo Doebbing e all’anfiteatro); Cantine D’Amico a Villa La Cantina, parte di Villa Tirrena, location esclusiva per matrimoni ed eventi; Tenuta Paternostro a **Vetralla** (estesa per 31 ettari).

Oltre che di quello dell’Enit, questo itinerario si avvale del patrocinio dei Comuni di Sutri e Ronciglione. Partner per i servizi di terra sono Photo Bus Roma, Tenuta Sant’Isidoro e Pomodori Flagella.

 [1]: https://progressonline.it/relais-villa-lina/