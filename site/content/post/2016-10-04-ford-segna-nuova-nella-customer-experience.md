---
title: Ford segna una nuova era nella customer experience
author: brando
type: post
date: 2016-10-04T16:05:06+00:00
url: /?p=5255
slide_template:
  - 
  - 
vc_teaser:
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
  - 'a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}'
td_post_theme_settings:
  - 'a:1:{s:16:"td_post_template";s:17:"single_template_5";}'
  - 'a:1:{s:16:"td_post_template";s:17:"single_template_5";}'
post_views_count:
  - 43
  - 44
categories:
  - AUTO
tags:
  - auto
  - Edge Vignale
  - Ford
  - Kuga Vignale
  - Mondeo Vignale
  - novità 2016
  - S-MAX Vignale

---
_Il brand Ford Vignale è “l’espressione più elevata dell’Ovale Blu in Europa”: prodotti esclusivi e dal design emozionante uniti a un’esperienza di acquisto e possesso unica e creata su misura per le esigenze di ogni cliente_

Alfredo Vignale fu uno dei primi carrozzieri al mondo a sviluppare idee di design uniche e realizzate su misura, con la ferma convinzione che anche l’auto potesse diventare un oggetto personalizzabile. Raccogliendo l&#8217;eredità da un grande maestro come Pininfarina, del quale fu allievo prima di iniziare a firmare con il suo nome le proprie creazioni, Vignale attrasse clienti provenienti da tutto il mondo negli anni che vanno dal 1948 al 1969.  
Un mito che oggi rinasce all&#8217;interno di un’esperienza superiore di prodotto, acquisto e possesso, che offre ai clienti non solo nuovi livelli di eleganza e qualità, con materiali e finiture premium, ma anche maggiore customizzazione delle vetture, affinché queste siano sempre più in linea con lo stile e l’identità di chi le possiede.  
Ogni vettura Vignale viene rifinita a mano da maestri artigiani nel “Vignale Centre” presso l’impianto di Valencia. Qui, Ford sottopone a 100 ulteriori controlli di qualità tutti i veicoli, mettendo insieme dimensione tradizionale della manifattura artigianale e tecnologie avanzate: gli esperti effettuano, infatti, una serie di controlli manuali, aiutati da laser e telecamere per assicurare allineamenti perfetti e finiture prive di imperfezioni. Gli esperti impiegano, poi, più di 2 ore per lucidare a mano la carrozzeria. Verificano, inoltre, ogni particolare degli interni, i cui rivestimenti sono realizzati attraverso la cucitura di porzioni in pelle tagliate al laser.

**Tre declinazioni per uno stile inconfondibile**  
La **Mondeo Vignale** ha segnato il debutto della gamma Vignale, offrendo un’esperienza a bordo esclusiva e raffinata, grazie anche all’innovativo sistema di riduzione attiva del rumore (Active Noise Control), di serie sulle versioni diesel. Tre microfoni collocati all’interno dell’abitacolo percepiscono le onde acustiche generate dal motore, dal vento e dal rotolamento degli pneumatici, a cui un avanzato sistema contrappone frequenze opposte annullando il rumore e rendendo l’ambiente a bordo straordinariamente silenzioso.  
All’esterno, la Mondeo Vignale è resa particolarmente riconoscibile dai dettagli cromati e dai cerchi dal design esclusivo, nonché dagli esclusivi colori Vignale. Uno stile che comunica esclusività e attenzione ai particolari anche negli interni, con i sedili anteriori climatizzati Multi-Contour dotati di funzione di massaggio attivo, per alleviare la stanchezza durante i lunghi viaggi. Un effetto generato dall’azione combinata di nano-valvole che gonfiano e sgonfiano in sequenza gli 11 cuscinetti che compongono il sedile, a loro volta rivestiti in pelle Vignale di qualità superiore, tagliata al laser e rifinita con cuciture a vista e impunture a losanga. La stessa pelle riveste anche il pannello strumenti, la console centrale, i braccioli e l’interno delle portiere.

Anche il SUV intermedio Kuga, svelato per la prima volta al “Mobile World Congress 2016” di Barcellona, è stato declinato nella interpretazione Vignale.  
La nuova **Kuga Vignale** veste un&#8217;elegante ed esclusivo colore, il premium Grigio Milano, valorizzato dalla caratteristica griglia anteriore Vignale con design esagonale e finiture in alluminio. Un veicolo che garantice agilità e sicurezza, grazie anche alla trazione integrale intelligente (Ford Intelligent All-Wheel-Drive) che, con una transizione fluida della coppia fra le 4 ruote, mantiene sempre una perfetta aderenza all’asfalto.  
La gamma motori disponibili sulla Kuga Vignale è sviluppato sul 2.0 TDCi declinato in due livelli di potenza: la prima da 150 cavalli, accoppiata al cambio manuale, sia con trazione anteriore che con trazione integrale, oppure al cambio Powershift, con trazione AWD; la seconda da 180 cavalli, accoppiata con cambio manuale o cambio Powershift, in entrambi i casi AWD.  
La gamma Vignale si arricchisce anche della S-MAX, lo Sport Activity Vehicle dell’Ovale Blu.  
La nuova **S-MAX Vignale**, come tutti i modelli della famiglia, si distingue per gli elementi di design e gli esclusivi stilemi, come le finiture cromate o nero-satinate, e le parti in alluminio, mentre all’interno, lo stile è caratterizzato dai motivi esagonali Vignale e dai pellami “pieno fiore” con impunture a vista che rivestono sedili e portiere, offerti in tonalità sia chiara Cashmere che scura Ebony.  
La gamma delle motorizzazioni include il TDCi 2.0, disponibile in potenze da 150 (trasmissione manuale), 180 (con cambio Powershift, anche con trazione AWD) e 210 cavalli (con cambio Powershift).

La famiglia si completerà con la nuova, la declinazione più elegante del SUV “full size” dell’Ovale Blu, disponibile nei raffinati Bianco Platinum e Ametista Scura, personalizzata anch’essa dagli esclusivi elementi Vignale. La nuova Edge, si distingue all’esterno per il design sportivo e l’imponente presenza su strada, e all’interno per lo spazio, l’ergonomia e l’atmosfera premium.



&nbsp;