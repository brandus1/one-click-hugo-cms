---
id: 2382
title: Streep, regina di Hollywood
author: Redazione
type: "post"
guid: http://progressonline.it/2009/01/28/streep-regina-di-hollywood/
url: "/?p=2382"
post_views_count:
- '18'
- '18'
categories: "['CULTURA E SPETTACOLO']"
---

<font face="Tahoma, sans-serif"><font size="2">Camaleontica, coraggiosa, abile a vestire i panni di un’umanità variegata, Meryl Streep colleziona da anni premi Oscar e critiche positive, senza rinunciare mai a teatro, suo primo amore (ultimamente ha riportato in scena a Londra Madre Coraggio di Brecht, di cui ha detto: “la vera vittima di ogni guerra è la madre che deve chinarsi sul cuore spento dei suoi figli”).</font></font>

<font face="Tahoma, sans-serif"><font size="2">**Il segreto del suo successo?** </font></font>

<font face="Tahoma, sans-serif"><font size="2">Gli affetti familiari e un ottimismo sincero, che le impone di “ringraziare ogni giorno per essere ancora qui”.</font></font>

<font face="Tahoma, sans-serif"><font size="2">**Ce lo dica, come si diventa Meryl Streep?**</font></font>

<font face="Tahoma, sans-serif"><font size="2">Lentamente… e con molte gravidanze.</font></font>

<font face="Tahoma, sans-serif"><font size="2">**C’è un segreto dietro la sua bravura?**</font></font>

<font face="Tahoma, sans-serif"><font size="2">A volte mi preparo tantissimo per un ruolo, altre penso solo a mettermi in macchina e andare sul set. Dipende, non c’è una sola via.</font></font>

<font face="Tahoma, sans-serif"><font size="2">**Qual è il prezzo da pagare per essere una diva di Hollywood?** </font></font>

<font face="Tahoma, sans-serif"><font size="2">La celebrità è soprattutto perdita della privacy ormai. C’è addirittura un nuovo sito web che fa vedere da vicino dove abitano le star, ci sono fotografie, puoi sbirciare dalle finestre… questo è il vero lato negativo, lo trovo assurdo e spaventoso.</font></font>

<font face="Tahoma, sans-serif"><font size="2">**Donne e cinema: com’è il rapporto in un settore generalmente definito maschilista?** </font></font>

<font face="Tahoma, sans-serif"><font size="2">Malgrado i tempi cambino e si evolvano, le donne sono considerate ancora poco capaci per coprire ruoli pubblici in generale. Al cinema poi la maggior parte dei film sono pensati per gli uomini, alcuni miei grandi amici come Al Pacino o Robert De Niro sono un po’ machi, appartengono alla vecchia scuola. Che noi ci siamo o no sembra non avere grande importanza, mentre un film come Mamma mia ha invece dimostrato che le donne vogliono andare al cinema e divertirsi. Eccome.</font></font>

<font face="Tahoma, sans-serif"><font size="2">**In quel ruolo ha sbalordito tutti: cantava e ballava scatenata come avesse vent’anni, è questo l’effetto che le fanno gli Abba?**</font></font>

<font face="Tahoma, sans-serif"><font size="2">Non sono mai stata una loro fan, ma quel musical è stata una delle cose più belle mai fatte in tutta la mia carriera. Lavorare a suon di musica tutto il giorno… splendido. La mia preferita è Dancing Queen: appena la sento, inizio a ballare. Ma anche The winner takes it all è straordinaria, simile a Nothing Compares to you di Sinead O’ Connor, è un brano che ti scuote e con cui è facile emozionarsi. Cantare è sempre una gioia per me, quella di canto era la mia classe preferita a scuola di recitazione, dove tanti ragazzi dicevano “sono un attore, non voglio cantare” e l’insegnante rispondeva: “alla fine del corso, ognuno di voi canterà fino a farci piangere”. Incredibile: andò proprio così.</font></font>

<font face="Tahoma, sans-serif"><font size="2">**Se avesse scelto di fare la cantante, a chi si sarebbe ispirata?** </font></font>

<font face="Tahoma, sans-serif"><font size="2">Amo molto le “ladies singers” come Janis Joplin, Beyonce… penso sempre che se ho la canzone giusta e la giusta base musicale in bagno, posso cantare anch’io come loro! Cantare è un piacere estremo, qualcosa che ti entra dritta nel cuore. Mi dispiace che con I-Tunes si sia persa la tradizione che avevo io di ascoltare le canzoni dei miei genitori o di attraversare i generi. Per quanto mi riguarda sento sempre tanta musica, persino quando recito in ruoli come… la madre superiora!</font></font>

<font face="Tahoma, sans-serif"><font size="2">**Si riferisce a Il dubbio, film in uscita dove recita accanto a Philip Seymour Hoffman?** </font></font>

<font face="Tahoma, sans-serif"><font size="2">Sì, l’opera è tratta dalla piece teatrale che ha vinto il Pulitzer, io interpreto una madre superiora che lotta contro un ordine religioso, Philippe è il prete. Per prepararmi ho parlato con suore anziane che mi hanno aiutato a capire come si vive in clausura: con dedizione e un’energia gigante, mi hanno sbalordito.</font></font>

<font face="Tahoma, sans-serif"><font size="2">**Due curiosità per finire: per chi ha votato e che tipo di madre è lei?** </font></font>

<font face="Tahoma, sans-serif"><font size="2">Obama, ovviamente! Come mamma, io sono quella del no. E i miei quattro figli non vengono mai da me, vanno dal padre, che risponde: “certo, perché no!”. Vorrei essere tanto la mamma del sì, ma sono sempre preoccupata per tutto. Mio marito, invece, che fa lo scultore e sono molto fiera di lui, mai. Per questo credo che siamo un ottimo team di genitori, un po’ come il poliziotto buono e quello cattivo nei film.</font></font>

<font face="Tahoma, sans-serif"><font size="2">**Claudia Catalli**</font></font>

<font size="2">(Nella foto l’attrice Meryl Streep)</font>