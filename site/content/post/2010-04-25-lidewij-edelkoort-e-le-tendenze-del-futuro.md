---
title: Lidewij Edelkoort e le tendenze del futuro
author: Redazione
type: post
date: 2010-04-24T22:00:00+00:00
url: /?p=2268
post_views_count:
  - 21
  - 21
categories:
  - CULTURA E SPETTACOLO

---
&nbsp;

<div>
  Per chi non la conoscesse: il Time magazine l&#8217;ha inserita nella lista dei 25 esperti di moda pi&ugrave; influenti del mondo. Ha lavorato per e con i marchi pi&ugrave; famosi dell&#8217;abbigliamento e del design. Ha fondato riviste cult come View on Color e Bloom, e dirige la Design Academy di Eindhoven, nei Paesi Bassi. Sintetizzando: la trend&#45;guru pi&ugrave; famosa e ricercata del globo.
</div>

<div>
  Nel mondo del design e della moda, sono in pochi a non conoscere Li. Nata 58 anni fa in Olanda, Lidewij Edelkoort &egrave; una donna dall&#8217;aspetto eccentrico, dal volto pulito, ma vagamente trasandato. Colpiscono i suoi magnetici occhi azzurri. Sono belli, ma soprattutto capaci di guardare oltre, di prevedere il futuro. Niente paura: non c&#8217;&egrave; niente di magico in quello che fa, &egrave; soltanto il suo lavoro. E&#8217; a lei che si rivolgono stilisti, industriali e associazioni per sapere quali sono i cambiamenti in atto nella societ&agrave;, quali saranno le prossime tendenze, i gusti e i bisogni dei consumatori nei prossimi anni. Li Edelkoort &egrave; una trendsetter. Indovina le mode del futuro pi&ugrave; prossimo, quasi mai sbaglia.
</div>

<div>
  La totale fiducia nel suo intuito, insieme ad uno spiccato senso degli affari, ha permesso alla Edelkoort di trasformare il suo insolito talento in una professione: &ldquo;Sono nata per prevedere le tendenze.&nbsp;&#45; ammette la Edelkoort con poco appropriata naturalezza &#45; E&#8217; qualcosa di cui mi sono resa conto crescendo e che ho toccato con mano arrivando alla scuola di Belle arti. Avevo questa capacit&agrave; di capire quale direzione avrebbe preso la moda. Il talento era l&igrave;, la sola cosa che potevo fare era coltivarlo&rdquo;. Capire dove andr&agrave; il mondo non &egrave; facile. Ci vuole fiuto e genialit&agrave;, ma &egrave; prima di tutto una professione vera, in cui nulla &egrave; improvvisato e tutto deve essere calcolato alla perfezione. Per farlo &egrave; necessaria una formazione solida, studi mirati e, soprattutto, grande esperienza.
</div>

<div>
  La Edelkoort si &egrave; diplomata nella sua Olanda, alla School of Fine Arts di Arnhem, dove ha capito qual era la strada che doveva percorrere. Negli anni settanta, fonda un&#8217;agenzia di consulenza indipendente, la Trend Union, con sede a Parigi, New York e Tokyo. Con il suo team, studia e interpreta l&rsquo;evoluzione della societ&agrave;, affina le sue capacit&agrave; di cogliere ogni segnale che proviene dal consumatore per prevederne i gusti che verranno. In breve tempo, diviene una delle pi&ugrave; influenti trendsetter del mondo. Nel 2003 &egrave; stata nominata da Time come una delle venticinque persone pi&ugrave; influenti nel campo della moda ed eletta dalla rivista i&#45;D come una delle trenta Most influential people in design. Per quanto tenti di parlarne con semplicit&agrave;, dunque, Li Edelkoort &egrave; una vera e propria &ldquo;guru&rdquo; nel mondo della moda. Importanti marchi come Coca Cola, Est&eacute;e Lauder, L&#8217;Oreal si sono gi&agrave; rivolti a lei. Le sue indicazioni si sono rivelate preziose nella costruzione dei loro prodotti e dei loro brand. Le sue consulenze sono fondamentali nella pianificazione delle strategie.
</div>

<div>
  In questo periodo, per&ograve;, il lavoro della Edelkoort &egrave; oltremodo arduo. La situazione economica difficile &ndash; per usare la madre di tutti gli eufemismi &ndash; rende il futuro incerto. Soprattutto per una &ldquo;guru&rdquo; che proprio del futuro ha fatto la sua professione. E invece Li, quando parla di crisi, stupisce tutti. &ldquo;Sono moderatamente ottimista, nonostante si tratti di una reale crisi economica. Ritengo che per capirne bene l&#8217;entit&agrave; occorra aspettare ancora un po&#8217; di tempo, per verificare se gli scheletri negli armadi delle banche sono terminati e se non sono stati, nel frattempo, trasferiti nelle casse degli Stati. Del resto, possiamo dircelo onestamente, abbiamo danzato per troppo tempo intorno al vitello d&#8217;oro. Ecco, proprio l&#8217;opera di Damien Hirst The Golden Calf, con il suo significato e il suo prezzo battuto all&#8217;asta, &egrave; stata in qualche modo il canto del cigno di una certa epoca storica. Ma nulla &egrave; perduto. Ora inizia un nuovo percorso, fatto di maggiore attenzione alle cose, un periodo in cui la parola d&#8217;ordine sar&agrave; autenticit&agrave;. Questa &egrave; una crisi che monda&rdquo;.
</div>

<div>
  Le parole di Li sono piene di speranza e fiducia. Sembra di stare a sentire il pi&ugrave; populista dei politici. La differenza, per&ograve;, &egrave; che lei non ha interessi elettorali da difendere e che di futuro se ne intende davvero. Ci sarebbe da fidarsi, insomma. &ldquo;Man mano che passa il tempo, &#45; continua Li Edelkoort &#45; mi convinco sempre pi&ugrave; che saranno gli agricoltori gli attori pi&ugrave; importanti del prossimo scenario mondiale. Quella che ho scherzosamente chiamato la"lobby dei farmers" diverr&agrave; potentissima. Saranno loro a decidere cosa mangiare e cosa invece no, avranno nelle loro mani la nostra salute, che &egrave; la cosa pi&ugrave; importante nel prossimo futuro. Il cibo e i prodotti naturali saranno l&#8217;oro del futuro. Perch&eacute; il cibo &egrave; comfort, amicizia, creativit&agrave;, felicit&agrave;. E&#8217; la nostra benzina&rdquo;.
</div>

<div>
  &nbsp;
</div>

<div>
  &nbsp;
</div>

<div>
  &nbsp;
</div>

<div>
  <strong>Aldo Gianfrate</strong>
</div>