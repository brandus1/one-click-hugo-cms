---
title: In crescita il trend del noleggio auto
author: Redazione
type: post
date: 2017-09-27T10:08:50+00:00
url: /?p=6288
colormag_page_layout:
  - default_layout
categories:
  - AUTO
  - SLIDE
tags:
  - ALD Automotive
  - auto
  - automobili
  - autonoleggio
  - noleggio a lungo termine

---
La mobilità italiana si evolve rapidamente e prende sempre più le distanze dagli alti costi legati alla proprietà di un veicolo, come tassa di proprietà, assicurazione o bollo.

Lo confermano i dati diffusi di recente dal Ministero delle Infrastrutture e dei Trasporti e la ravvicinata fotografia scattata da Aniasa (Associazione Nazionale Industria Autonoleggio e Servizi Automobilistici): nella sua totalità, il noleggio ha prodotto, nel 2016, un giro d’affari di 7,7 miliardi di euro, in espansione del 10% rispetto al 2015, con una flotta che tra macchine e veicoli commerciali leggeri ha sfiorato le 800mila unità, anche queste in crescita di 100mila pezzi sull’anno precedente.  
Del resto, negli ultimi tempi il noleggio a lungo termine in Italia, come in Europa, è riuscito ad allontanarsi dal luogo comune di un servizio riservato alle grandi aziende, grazie a un&#8217;offerta sempre più ampia e diversificata rispetto agli operatori tradizionali, alle case automobilistiche e alle imprese specializzate.  
Il trend interessa tutti i principali canali di vendita (dalle grandi realtà corporate alle piccole e medie imprese, dalla distribuzione diretta a quella indiretta) e ricopre un ruolo ormai strategico.

Una crescita vivace, in cui ALD Automotive – divisione di Société Générale specializzata nei servizi di mobilità e noleggio a lungo termine – si posiziona come leader europeo del settore, e tra i primi tre player a livello mondiale del mercato del noleggio a lungo termine, fleet management e servizi di mobilità.  
Presente in 41 Paesi con più di 5.000 dipendenti, oltre 100 mila clienti e una flotta gestita globalmente di oltre 1,3 milioni di veicoli, ALD Automotive in Italia gestisce la mobilità di oltre 25 mila clienti, tra aziende corporate, Pmi, professionisti, partite Iva e privati, con un parco circolante di circa 130 mila veicoli, tra auto, mezzi commerciali e moto.  
Il gruppo costituisce un riferimento per il mercato italiano, sia in termini di innovazione che di tecnologia, per molteplici ragioni. In primo luogo perchè il NLT consente di prevedere costi certi e pianificabili, che includono l’assicurazione e tutti quei servizi che garantiscono la mobilità quotidiana, contrariamente a quanto accade per il possesso di un’automobile, che porta con sé una serie di spese variabili, come i costi per la benzina o per le riparazioni di eventuali rotture del mezzo.

Inoltre, non è previsto nessun immobilizzo di capitale, poiché il canone mensile comprende anche l’intero finanziamento del veicolo, si può giovare di una consulenza su tutti i processi di gestione e ottimizzazione della mobilità o della flotta e dei suoi costi, nonché di risposte certe ad ogni necessità, grazie a un customer service dedicato.  
Praticamente si azzerano il tempo e le risorse per la gestione del veicolo e delle pratiche amministrative e, al termine del noleggio, si può acquistare il veicolo a un prezzo vantaggioso.

In aggiunta, ALD ha introdotto la possibilità di permuta, allontanando anche la preoccupazione di vendere il proprio usato: l’ammontare della permuta può essere convertito in un anticipo per il nuovo veicolo o ricevuto via bonifico. Se il valore del nuovo veicolo compresi gli optional è maggiore o uguale al valore del veicolo in permuta, la parte del valore di permuta destinata ad anticipo sarà pari ad almeno il 10% del valore del veicolo nuovo. Se, invece, il valore del nuovo veicolo è inferiore al valore del veicolo in permuta, la parte del valore di permuta destinata ad anticipo sarà pari al 30% del valore del nuovo veicolo.

In questo modo, con un&#8217;idea di guida “a zero pensieri”, gli operatori del settore sono riusciti a scardinare quel concetto di proprietà da sempre legato al mondo dell’auto, dando vita a una piccola ma significativa rivoluzione culturale.

[www.aldautomotive.it][1]

**ALD Easy 12 e Easy 24**  
Due formule della durata rispettiva di 1 e 2 anni, che comprendono un pacchetto completo di servizi pensati per ogni singola esigenza di mobilità, dall’assicurazione al bollo, fino al soccorso stradale, passando per My ALD, l&#8217;area web per gestire il proprio veicolo, in modo semplice e veloce.

**Una formula all inclusive per guidare senza pensieri**  
ALD Full Rent è la soluzione di mobilità dedicata alle aziende, ai professionisti e ai privati che cosente una gestione dell’auto a 360°

SERVIZI INCLUSI:  
Immatricolazione, messa su strada e consegna del veicolo  
Tassa di proprietà  
Assicurazione RCA, copertura assicurativa in caso di infortunio al conducente  
Esonero da responsabilità per incendio, furto e danni al veicolo  
Manutenzione ordinaria e straordinaria presso una rete di circa 10.000 centri convenzionati  
Soccorso Stradale 24 ore su 24  
Servizio Clienti dedicato  
Gestione delle pratiche amministrative e delle multe  
Area web dedicata alla gestione dei veicoli  
Facoltà di prelazione sul veicolo locato

SERVIZI SU RICHIESTA:  
Auto sostitutiva  
Pneumatici  
Carta carburante (Fuel Card)  
Servizi telematici

 [1]: https://www.aldautomotive.it