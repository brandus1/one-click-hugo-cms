---
id: 3470
title: Seychelles, il paradiso degli italiani
author: Redazione
type: "post"
guid: http://progressonline.it/2010/02/12/seychelles-il-paradiso-degli-italiani/
url: "/?p=3470"
post_views_count:
- '13'
- '13'
categories: "['VIAGGI']"
---

Se da una parte la Francia continua a fornire il maggior numero di turisti, il mercato italiano è cresciuto nel corso degli anni diventando sempre più forte e, negli ultimi due anni, ha fatto registrare statistiche impressionanti.

<div>L’anno scorso, quando gli altri mercati risentivano della crisi economica, gli italiani continuavano ad affluire verso i luoghi da loro più amati, tra cui le Seychelles, con un aumento del 10% degli arrivi turistici nel 2008. Il rapporto statistico annuale ha registrato 26.114 presenze, ciò significa che 2.296 italiani in più hanno visitato le Seychelles rispetto al 2008 (23.818). </div><div> </div><div>La compagnia aerea nazionale, Air Seychelles, serve attualmente l’Italia due volte a settimana - un volo da Roma (Fiumicino) e uno da Milano (Malpensa) - il lunedì e il sabato. I voli non-stop consentono di lasciare l’Italia la sera e raggiungere le isole Seychelles nove ore più tardi, prima del sorgere del sole. </div><div>Intanto, Air Seychelles ha annunciato un nuovo calendario in base al quale è previsto l’aumento dei voli per l’Italia con un terzo volo per Roma nell’estate 2010, con scalo a Londra, Gatwick. </div><div> </div><div>L’Ufficio del Turismo delle Seychelles si trova a Roma ed è gestito dalla competente ed esperta Monette Rose, una seychellese sposata con un italiano con il quale vive in Italia. La Sig.ra Rose e il suo team danno supporto agli operatori turistici, agli albergatori e agli altri partner commerciali nelle loro campagne di vendita e di marketing e nella presentazione di nuove iniziative.</div><div>Monette Rose gestisce con successo le attività promozionali nel corso dell’anno ed è felice di vedere i frutti prodotti dal suo impegno. </div><div>"Il nostro obiettivo quest’anno è quello di mantenere lo slancio con le nostre attività e contemporaneamente sensibilizzare i clienti sulla crescente possibilità di scelta che le isole offrono promuovendo sia i viaggi sempre più accessibili che quelli dedicati a speciali settori di interesse", ha dichiarato la signora Rose. </div><div> </div><div>Recentemente l’isola Moyenne è stata ufficialmente dichiarata parco nazionale. Il proprietario dell’isola, Brendon Grimshaw, ha detto che l’isola, da quando arrivò 35 anni fa, è cambiata molto e si è trasformata da luogo ricoperto di cespugli senz’acqua all’attuale paradiso di vegetazione lussureggiante. Un tempo c’erano soltanto alcuni alberi, ma Brendon Grimshaw ha avviato un progetto di impianto per un totale di 16.000 esemplari in tutta l’isola. </div><div>Ha anche portato 45 piante endemiche sull’isola. Un totale di 110 tartarughe giganti sono state portate sull’isola dove ora vivono nel loro habitat naturale e inoltre c’è una grande varietà di specie di uccelli. </div><div> </div><div>**Hotel**</div><div> </div><div>Il **Resort Constance Ephelia** a Port Launay sull’isola maggiore di Mahé ha aperto le sue porte il 1 ° febbraio. Situato su una delle spiagge più belle dell’isola di Mahé, il Resort Constance Ephelia si affaccia sul parco marino nazionale di Port Launay e gode di una posizione unica, con i suoi 134 ettari di terreno di straordinaria e rigogliosa vegetazione. </div><div>Il Resort Constance Ephelia offre una vasta gamma di alloggi esclusivi, tra cui junior suite, senior suite, ville bifamiliari con piscina privata, villa sulla spiaggia con piscina privata, villa sul versante collina con piscina privata, villa spa con piscina privata e villa presidenziale con piscina privata. </div><div>L’albergo a cinque stelle dispone di cinque ristoranti e bar, ciascuno rifinito con stile, design e arredamento originale. Il design riflette l’eleganza e la funzionalità con un tocco sottile di influenza africana. </div><div>Per ulteriori informazioni sul nuovo hotel, visitare il sito: [**www.epheliaresort.com**](https://www.epheliaresort.com) </div><div> </div><div>L’estremità nord di Praslin è pronta ad accogliere i raffinati **Seychelles Raffles Resort and Residences**. </div><div>Il resort e l’estensione residenziale saranno composti di un hotel con 90 unità indipendenti e 23 ville indipendenti da tre, quattro e cinque camere da letto su appartati lotti adiacenti al Raffles Resort. </div><div>In linea con la filosofia Raffles di creare preziosi rifugi, l’architettura rispecchierà lo stile resort chic unito ad elementi funzionali adatti a catturare i venti leggeri dell’isola e ad incoraggiare una vita all’aperto. </div><div>L’apertura di Raffles è prevista per il mese di dicembre 2010. </div><div> </div><div>**Four Seasons** è pienamente operativo alle Seychelles rispetto allo scorso anno, con 67 incantevoli ville, tutte costruite in stile architettonico creolo. Ogni villa dispone di una piscina a sfioro da cui si gode la vista del tramonto sulla baia. </div><div> Il resort si affaccia su una spiaggia isolata sul lato ovest di Mahé, lungo una costa verdeggiante, da cui si intravedono le ville sull’albero di Four Seasons. </div><div> Gli ospiti sono invitati a godere di giornate in piena libertà, cullati dal dolce canto degli uccelli tropicali e immersi nel profumo degli alberi di cannella e di frangipani. Poltrire lungo la piscina, nuotare nel mare, fare un’escursione sulla collina e passeggiare su spiagge di sabbia finissima è tutto quello che ci vuole per ricaricare lo spirito. </div><div> Per ulteriori informazioni, visitare il sito: [**www.fourseasons.com/seychelles**](https://www.fourseasons.com/seychelles) </div><div> </div><div>**Paradise Sun**, situato sulla splendida isola di Praslin alle Seychelles, ha lanciato la tanto attesa Spa "Paradise Sun". Gli ospiti del Paradise Sun, e il pubblico in generale, hanno ora la possibilità di godere di una varietà di "Trattamenti speciali Spa” in un ambiente rilassante che si fonde con lo stile architettonico dei giardini lussureggianti del Paradise Sun, a pochi passi dalla magnifica spiaggia incontaminata . </div><div>Nella Spa "Paradise” si usano i prodotti “Nourished by Nature”, della linea Seychelles Spa creata dalla società locale Everglow. </div><div> </div><div>Situato su una delle più belle località lungo la costa meridionale di Mahé, il nuovo **TClub Hotel Allamanda** prende il nome dal quotidiano tè delle cinque servito nelle sue proprietà in tutto il mondo. Al TClub Allamanda potrete scegliere tra sedici varietà di tè provenienti dello Sri Lanka serviti insieme ad una selezione sempre nuova di pasticceria. </div><div>Principalmente il TClub si rivolge al mercato italiano, tuttavia, la tendenza è ora di aprire agli altri Paesi. Gli ospiti si sentono i benvenuti grazie all’accoglienza di uno staff plurilingue che conosce inglese, creolo, francese, italiano, spagnolo e tedesco. </div><div>Il TClub è composto da 24 camere standard, due camere standard con idromassaggio e quattro camere superior con idromassaggio, tutte le strutture ricettive all’Allamanda TClub offrono agli ospiti una meravigliosa vista panoramica sull’’Oceano Indiano. </div><div>Per ulteriori informazioni, visitare il sito: [**www.allamandatclubseychelles.com**](https://www.allamandatclubseychelles.com) </div><div> </div><div> </div><div>**Eventi**</div><div>  
</div><div>**La Maratona Eco-Healing** </div><div>Le Seychelles ospitano alla fine di questo mese l’internazionale Maratona Eco-Healing. </div><div>Oltre 1.000 partecipanti provenienti dalle Seychelles e da altri Paesi aderiranno alla manifestazione del 27 febbraio 2010. La Maratona dello scorso anno ha registrato una buona affluenza di maratoneti provenienti da 15 Paesi diversi. </div><div> </div><div>**SUBIOS 2010** </div><div>Un’altra edizione di SUBIOS è appena conclusa e la prossima è stata fissata per ottobre 2010, avrà come tema: Seychelles, un mare di specie. Il festival celebra e rende omaggio alle Seychelles con il suo invidiabile mondo sottomarino e le sue migliaia di specie marine. Ogni anno, SUBIOS mostra il fascino delle Seychelles che offrono un’ineguagliabile destinazione d’immersione tra le formazioni granitiche delle isole che, precipitando in profondità nell’oceano, sono un patrimonio apprezzato in questa parte del mondo e regalano attraverso le loro configurazioni un meraviglioso scenario sottomarino. </div><div>I massi forniscono inoltre un habitat per i coralli e le altre creature marine, è ciò accresce di valore l’esperienza subacquea.</div><div> </div><div>**a cura della redazione**</div><div> </div><div>[**www.seychelles.com**](https://www.seychelles.com)</div>