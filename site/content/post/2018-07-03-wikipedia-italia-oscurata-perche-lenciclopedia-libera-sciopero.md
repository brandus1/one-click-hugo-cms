---
title: 'Wikipedia Italia oscurata: ecco perché l’Enciclopedia Libera è in “sciopero”'
author: Redazione
type: post
date: 2018-07-03T09:57:49+00:00
url: /?p=9100
colormag_page_layout:
  - default_layout
categories:
  - ATTUALITÀ
tags:
  - legge copyright
  - legge privacy
  - wikipedia
  - wikipedia italia
  - wikipedia oscurata

---
<img decoding="async" loading="lazy" class=" wp-image-9102 alignleft" src="https://progressonline.it/wp-content/uploads/2018/07/generateThumb-300x200.jpg" alt="" width="350" height="233" />Molti internauti si saranno accorti da stamani come **Wikipedia** **Italia** abbia oscurato le proprie pagine. Stop alle classiche ricerche sul web per via di una motivazione ben precisa: protestare contro la direttiva sul copyright che potrebbe essere approvata il prossimo 5 luglio dal Parlamento europeo, e che potrebbe portare alla chiusura della storica enciclopedia virtuale e (soprattutto) libera.

A **spiegare nel dettaglio il perché di questo &#8220;sciopero**&#8221; ci ha pensato direttamente lo staff di Wikipedia Italia che, al posto delle sue pagine, ha inserito il seguente messaggio:

_Cara lettrice, caro lettore,_

_Il 5 luglio 2018 il Parlamento europeo in seduta plenaria deciderà se accelerare l&#8217;approvazione della **[direttiva sul copyright][1]**. Tale direttiva, se promulgata, limiterà significativamente la **libertà di Internet**._

_Anziché **aggiornare le leggi sul diritto d&#8217;autore** in Europa per promuovere la partecipazione di tutti alla società dell&#8217;informazione, essa minaccia la libertà online e crea ostacoli all&#8217;accesso alla Rete imponendo nuove **barriere, filtri e restrizioni**. Se la proposta fosse approvata, potrebbe essere **impossibile** condividere un articolo di giornale sui social network o trovarlo su un motore di ricerca. Wikipedia stessa rischierebbe di chiudere.<img decoding="async" loading="lazy" class=" wp-image-9101 alignright" src="https://progressonline.it/wp-content/uploads/2018/07/download-1-300x168.jpg" alt="" width="355" height="199" />_

_La proposta ha già incontrato la **ferma disapprovazione** di oltre 70 studiosi informatici, tra i quali il creatore del web Tim Berners-Lee (<a class="external text" href="https://www.eff.org/it/deeplinks/2018/06/internet-luminaries-ring-alarm-eu-copyright-filtering-proposal" rel="nofollow">qui</a>), 169 accademici (<a class="external text" href="https://www.ivir.nl/academics-against-press-publishers-right/" rel="nofollow">qui</a>), 145 organizzazioni operanti nei campi dei diritti umani, libertà di stampa, ricerca scientifica e industria informatica (<a class="external text" href="https://www.indexoncensorship.org/2018/04/digital-single-market-nightmare/" rel="nofollow">qui</a>) e di Wikimedia Foundation ([qui][2]{.external.text})._

_Per questi motivi, la comunità italiana di Wikipedia ha deciso di oscurare tutte le pagine dell&#8217;enciclopedia. Vogliamo poter continuare a offrire un&#8217;**enciclopedia libera, aperta, collaborativa e con contenuti verificabili**. Chiediamo perciò a tutti i deputati del Parlamento europeo di **respingere l&#8217;attuale testo della direttiva** e di riaprire la discussione vagliando le tante proposte delle associazioni Wikimedia, a partire dall&#8217;abolizione degli artt. 11 e 13, nonché l&#8217;estensione della **libertà di panorama** a tutta l&#8217;UE e la **protezione del pubblico dominio**._

[https://meta.wikimedia.org/wiki/SaveYourInternet][3]{.extiw}

 [1]: https://it.wikipedia.org/wiki/Proposta_di_direttiva_sul_diritto_d%27autore_nel_mercato_unico_digitale "Proposta di direttiva sul diritto d'autore nel mercato unico digitale"
 [2]: https://meta.wikimedia.org/wiki/EU_policy/Wikimedia_Foundation_Board_of_Trustees_Statement_Opposing_the_EU_Copyright_Package/it
 [3]: https://meta.wikimedia.org/wiki/European_Parliament_vote_in_2018/it "m:European Parliament vote in 2018/it"