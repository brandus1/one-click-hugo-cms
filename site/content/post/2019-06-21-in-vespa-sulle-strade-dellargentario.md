---
title: In Vespa sulle strade dell’Argentario
author: Redazione
type: post
date: 2019-06-21T10:44:13+00:00
url: /?p=11435
colormag_page_layout:
  - default_layout
categories:
  - VIAGGI
tags:
  - argentario
  - percorsi
  - sentieri
  - Toscana
  - turismo
  - vespa
  - Viaggi

---
Chi da ragazzo non ha guidato una vespa o un vespone? Classico mezzo di trasporto a due ruote negli anni del boom economico italiano degli anni Sessanta e Settanta, conta ancora moltissimi appassionati che amano radunarsi per scorrazzare insieme in allegria e con un pizzico di nostalgia sulle strade italiane. Fervono i preparativi per il raduno degli amanti della Vespa Piaggio il prossimo 30 giugno sulla Costa d’Argento, in Toscana, fra Orbetello ed il Monte Argentario. La presentazione dell&#8217;evento avverrà il 30 giugno presso l’Hotel Torre di Cala Piccola, a Porto Santo Stefano, bellissima struttura a picco sul mare che guarda l&#8217;Isola del Giglio. La direttrice Stefania Marconi ha preparato per i partecipanti alla presentazione dell’evento un aperitivo nel giardino panoramico con degustazioni preparate dallo chef di Cala Piccola Francesco Carrieri.

**_<img decoding="async" loading="lazy" class="alignleft size-medium wp-image-11437" src="https://progressonline.it/wp-content/uploads/2019/06/1965-vespa-180-super-sport-ss-300x197.png" alt="" width="300" height="197" /> _****La costa e il mare** rappresentano, sicuramente, il punto di forza della **Costa d’Argento**. I chilometri che si estendono da Talamone fino al litorale di Capalbio, al confine laziale, sono **fra i più belli della Toscana**. La costa si presenta varia, con lunghi tratti sabbiosi intervallati da scogliere aspre e piccoli anfratti deliziosi. Al centro della Costa d&#8217;Argento è il **Promontorio dell&#8217;Argentario**, la cui costa è quasi interamente rocciosa con scogliere a picco sul mare che celano cale e piccoli tratti sabbiosi di particolare bellezza. Proseguendo verso Nord, si trova il **Tombolo della Giannella**; otto chilometri di spiaggia con alle spalle un&#8217;ampia pineta. La foce del fiume Albegna segna la fine del Tombolo della Giannella e l&#8217;inzio del tratto costiero che, dall&#8217;Albinia prosegue fino Talamone. **Questo splendido territorio è tutto godibile in auto, moto o anche in bicicletta.**

**<u>Un’esperienza alberghiera esclusiva</u>**

Torre di Cala Piccola vanta un **panorama straordinario a 360 gradi sul mare dell’Argentario.** Le 53 Camere e Suite sono situate nelle villette centrali o lungo la collina. Sono tutte diverse e si distinguono per gli arredi eleganti, per l’atmosfera riservata e per l’attenzione ai dettagli, ma soprattutto per la vista sul mare.

**Specialità toscane di carne e pesce rivisitate in chiave contemporanea** e preparate con i migliori prodotti del territorio dallo **Chef Francesco Carrieri** sono la firma del Ristorante Torre d’Argento, servite sulla splendida terrazza vista mare. Il **Caffè La Torre**, collocato accanto alla torre spagnola, è il posto ideale per **prendere un aperitivo ed ammirare il tramonto**.