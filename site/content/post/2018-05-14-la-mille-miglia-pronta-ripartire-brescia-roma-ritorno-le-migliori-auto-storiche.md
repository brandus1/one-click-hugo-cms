---
title: 'Riparte la 1000 Miglia: da Brescia a Roma e ritorno, su strada le migliori auto storiche'
author: Redazione
type: post
date: 2018-05-14T13:46:17+00:00
url: /?p=8569
colormag_page_layout:
  - default_layout
categories:
  - AUTO
tags:
  - 1000 miglia
  - 1000 miglia auto
  - 1000 miglia partenza
  - 1000 miglia percorso
  - 1000 miglia programma
  - Mille Miglia
  - Mille miglia 2018
  - Mille miglia arrivo
  - Mille Miglia Brescia
  - Mille Miglia macchine
  - Mille Miglia partenza
  - Mille miglia percorso
  - Mille miglia programma
  - Mille Miglia Roma

---
<img decoding="async" loading="lazy" class=" wp-image-8575 alignleft" src="https://progressonline.it/wp-content/uploads/2018/05/mille-miglia-300x174.png" alt="" width="381" height="222" />La passione corre sulle quattro ruote e **l’affascinante mito della Freccia Rossa sta per prendere il via**. Parte il conto alla rovescia per la corsa simbolo dell’eccellenza italiana nel mondo, giunta alla **trentaseiesima rievocazione della corsa di velocità disputata tra il 1927 e il 1957**, che sarà on stage per quattro giorni per regalare al pubblico degli appassionati uno spettacolo indimenticabile.  
**Brescia** diventerà ancora una volta il palcoscenico del bello e del lifestyle per gli ospiti italiani ed internazionali, che saranno i grandi protagonisti della nuova edizione della “corsa più bella del mondo”. Fu **Enzo Ferrari**, seduto sul cancello della carrozzeria Scaglietti di Modena, mentre assisteva al passaggio della sua ultima 1000 Miglia, nel 1988, **a definire le automobili** che si fermavano ad omaggiarlo “**un museo viaggiante unico al mondo**”.

Quest’anno saranno in gara 450 vetture d’epoca, appartenenti a 73 diverse Case costruttrici, di cui 10 appartenenti alla categoria Militare condotte da rappresentanti delle Forze Armate. Tra le vetture di privati e quelle provenienti dalle Case automobilistiche, il pubblico assiepato lungo 1600 km di strade italiane potrà ammirare **una completa rassegna dell’automobilismo sportivo prodotto dagli anni Venti agli anni Cinquanta**.  
Da sottolineare è la partecipazione quest’anno di ben 101 automobili che ritorneranno a Brescia, dopo aver già preso parte ad una delle edizioni tra il 1927 al 1957.  
I 725 equipaggi iscritti alla gara provengono da **44 Paesi distribuiti in tutti i 5 continenti**.  
Il Paese più rappresentato continua ad essere l’Italia con 285 accettati, 28% del totale.<img decoding="async" loading="lazy" class="alignnone wp-image-8573 alignright" src="https://progressonline.it/wp-content/uploads/2018/05/Mille-Miglia-1-300x150.jpg" alt="" width="346" height="173" /> 

**Quattro le tappe dell’edizione 2018** (da Brescia a Cervia-Milano Marittima, da Cervia-Milano Marittima a Roma, da Roma a Parma e da Parma a Brescia), un **viaggio unico lungo 1.743 chilometri** di strade italiane dalla suggestiva bellezza paesaggistica e artistica.  
Complessivamente saranno 112 prove cronometrate e 6 prove di media oraria. **La data anticipa di una settimana , come da tradizione, il Gran Premio di Formula 1**.  
Al via mercoledì 16 maggio, con partenza nel primo pomeriggio alle ore 14:30, dopo il passaggio a Desenzano e Sirmione del Garda, al Parco Sigurtà di Valeggio Sul Mincio e a Mantova, Ferrara, le auto raggiungeranno Comacchio per dirigersi a Ravenna e terminare la prima giornata di gara a Cervia-Milano Marittima con arrivo previsto alle 21:55.  
<img decoding="async" loading="lazy" class=" wp-image-8574 alignleft" src="https://progressonline.it/wp-content/uploads/2018/05/Mille-miglia-2011-300x178.jpg" alt="" width="347" height="207" /> Il giorno dopo, giovedì 17 maggio, la partenza alle 6:30 verso Roma, le auto della 1000 Miglia incontreranno Pesaro, la Repubblica di San Marino, San Sepolcro e Arezzo, dove è prevista sosta per il pranzo; ripartenza verso Cortona, Orvieto e Amelia, **per giungere a Roma alle 20:15, concludendo la tappa in parata lungo Via Veneto**.

Venerdì 18 maggio, alle 6:30, partenza alle prime luci dell’alba per la terza tappa di risalita dalla capitale: tutto d’un fiato da Ronciglione, lago di Vico, Viterbo, Radicofani e Siena, fino a Monteriggioni per la sosta pranzo.  
Il viaggio di ritorno riprenderà verso San Miniato e quindi Lucca, risalendo verso Pietrasanta. Terminati i lavori di ripristino dell’antica strada, la 1000 Miglia potrà percorrere il tratto dell’edizione del 1949, tra Sarzana e il Passo della Cisa. La terza tappa sarà conclusa nuovamente a Parma alle 21:15, città sede dell’ultima notte di gara.  
<img decoding="async" loading="lazy" class=" wp-image-8572 alignright" src="https://progressonline.it/wp-content/uploads/2018/05/COPPA_10000_MIGLIA-300x200.jpg" alt="" width="353" height="235" /> Con partenza da Parma alle 6:30, in direzione Salsomaggiore Terme, Piacenza e Lodi, le auto in gara

faranno poi rotta su Milano, attraversando il cuore della metropoli lombarda, **il controllo timbro previsto in Piazza Duomo regalerà per la prima volta uno scenario unico a tutti i partecipanti alla corsa**. Da Milano la carovana della Freccia Rossa proseguirà per il passaggio nel rinnovato Museo Storico Alfa Romeo ad Arese, per fare il loro ingresso **all’Autodromo Nazionale di Monza** per l’ultimo pranzo sul percorso di gara. Il tratto finale della corsa vedrà i passaggi da Bergamo, Chiari, Ospitaletto, prima di tagliare il traguardo, nel primo pomeriggio, sulla pedana di Viale Venezia a Brescia previsto per le 16:00.