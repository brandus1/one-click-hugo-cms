---
title: Tough Mudder arriva per la prima volta in Italia
author: Redazione
type: post
date: 2019-01-22T10:17:06+00:00
url: /?p=10486
colormag_page_layout:
  - default_layout
categories:
  - ATTUALITÀ
tags:
  - corsa a ostacoli
  - racing
  - Tough Mudder

---
_L’evento che ha coinvolto oltre 3 milioni di partecipanti  __nel mondo sbarca in autunno a Milano e Roma_

**<img decoding="async" loading="lazy" class="alignleft wp-image-10489 " src="https://progressonline.it/wp-content/uploads/2019/01/Graffito_biodegradabile_Tough_Life-e1548152088713-768x1024.jpg" alt="" width="247" height="328" />Real Massive** porta per la prima volta in Italia, a Milano e Roma, il **Tough Mudder**. È una sfida (non una gara) in cui persone di ogni età e condizione fisica, famiglie, sportivi e non, sfidano se stessi nel superamento di prove individuali o collettive lungo un percorso di 12/16 km arricchito da 25 ostacoli divertenti e sfidanti.

Chi partecipa al _Tough Mudder_ non solo affronta le proprie paure, ma se ne libera. È un&#8217;esperienza, non una normale corsa nel fango. Una fuga dal quotidiano per mettere alla prova la propria forza, resistenza e grinta.

Non esistono podi, vincitori o tempi da battere; non si tratta di velocità di arrivo al traguardo. Molti degli ostacoli sono appositamente studiati affinché possano essere superati solo con l’aiuto di altri partecipanti. I Mudder, infatti, si rispettano come membri di una grande squadra, diretta al completamento del percorso.

**Tough Mudder** viene lanciato nel 2010 negli Stati Uniti e registra 4.500 partecipanti al primo evento. A soli nove anni di distanza, l’evento conta più di 3 milioni di partecipanti e 4 continenti.<img decoding="async" loading="lazy" class=" wp-image-10490 alignright" src="https://progressonline.it/wp-content/uploads/2019/01/Tough_Mudder-200x300.jpg" alt="" width="258" height="386" />

Per annunciare l’arrivo del Tough Mudder in Italia è stata realizzata una campagna unconventional, basata sul concetto di evasione dalla routine quotidiana offerta da questi eventi. Nei manifesti il copy recita infatti “Tough Life? Don&#8217;t get mad, get mud” con il visual di un uomo in giacca e cravatta che emerge dal fango, elemento simbolo della sfida. L&#8217;invito non è dunque solo quello di “gettarsi nel fango”, ma anche di affrontare la vita abbracciando lo stesso spirito “tough” alla base di questa prova.

La campagna ha previsto una fase _teaser_ di street advertising con manifesti e graffiti su Milano e Roma, che rimandavano al sito [toughlife.it][1], dove era possibile vedere un countdown all’evento di reveal ed essere informati lasciando la propria e-mail. In parallelo, sono stati diffusi messaggi teaser su Radio Italia, e attraverso azioni d’intervento su community social e forum di appassionati di sport, fitness e obstacle course racing. È stato creato un _buzz_ virale con numerosi post dedicati con l’hashtag #toughlife.

A supporto dell&#8217;iniziativa, anche spettacolari _flash mob_ in piazze e vie molto frequentate di Milano e Roma, dove un “Mudder Team”, formato da veri atleti si è cimentato in corse, esercizi e acrobazie, sfruttando come ostacoli elementi urbani come panchine, scalinate e muretti.

L’annuncio del nome è avvenuto venerdì 18 gennaio, tramite un’installazione scenografica del logo Tough Mudder che ha navigato tra la Darsena di Milano e i suoi canali, creando un effetto sorpresa e suscitando la curiosità dei passanti. Attorno all’installazione, una serie di attività di flash mob hanno coinvolto tutti i presenti nella cornice dei Navigli in perfetto stile _tough_. Tutti gli appassionati del settore e i più curiosi sono stati accolti al FAB, un locale sul Naviglio Grande, dove hanno potuto scoprire quali prove gli riserverà il Tough Mudder!

 [1]: https://toughlife.it