---
id: 12240
title: "Trionfo per Daniela Corti a Cinecitt\xE0 World. \u201CThe Italian Wedding\
  \ Stars\u201D conquista la Capitale"
author: Redazione
type: "post"
guid: http://progressonline.it/?p=12240
url: "/?p=12240"
colormag_page_layout:
- default_layout
hefo_before:
- '0'
hefo_after:
- '0'
categories: "['Uncategorized']"
tags: "['italian wedding']"
---

La notte delle stars del wedding è andata in scena **Venerdì 29 novembre 2019**, in una straordinaria location come **Cinecittà World,** che, grazie all’amministratore delegato **Stefano Cigarini**, è stata degno teatro di una manifestazione che, di anno in anno, assume sempre maggiore spessore, per la qualità della giuria, formata da straordinari professionisti e per il livello dell’evento.

![](https://progressonline.it/wp-content/uploads/2019/12/Abito-Radiosa-Atelier-Ph.-Melissa-Fusari-200x300.jpg)Roma si scopre Capitale del Wedding grazie a **Daniela Corti**. La brillante wedding &amp; event designer, titolare di **Madreperla Wedding &amp; Event Planning** ha magistralmente architettato la serata di gala di ***The Italian Wedding Stars***, regalando straordinarie emozioni agli oltre 200 prestigiosi ospiti presenti, primi fra tutti gli Ambassador protagonisti, in mattinata, di interessantissime tavole rotonde a tema nel corso di ***Destination Wedding Peanuts***, manifestazione ideata dall’event planner fiorentina **Monica Balli.**

 Sono stati proprio loro i primi ad essere premiati nel corso della serata condotta da **Erika Gottardi,** direttore di Woman &amp; Bride, tra gli scatti fotografici di **Melissa Fusari** e le dirette social della wedding planner **Paola Canale**, inviata speciale tra gli ospiti ai tavoli, elegantemente allestiti e decorati con spettacolari alzate floreali e suggestivi candelieri.

Interessantissimo intermezzo tra le premiazioni, la presentazione del film **A\_Mors**, del regista **Mauro Cartapani**, di prossima uscita nelle sale italiane. Dopo la proiezione dell’emozionante trailer, l’attore **Cristian Stelluti**, protagonista della pellicola, ha catturato l’attenzione della platea raccontando numerosi aneddoti relativi alla realizzazione di questa opera, durata ben quattro anni. Una produzione indipendente capace di narrare – con una qualità cinematografica, scenografica e fotografica assoluta – una storia ispirata a fatti realmente avvenuti, in scenari mozzafiato, tra lupi e foreste immense, dove la natura detta ancora le regole.

The Italian Wedding Stars ha coronato, anche quest’anno, il grande lavoro di Daniela Corti che, oltre a dedicarsi alla ricerca e alla selezione delle eccellenze nel wedding italiano, opera con grandissimo successo, in partnership con **ENIT – Agenzia Nazionale del Turismo**, a supporto di un fenomeno in grande espansione come il Destination Wedding Italiano. Con il suo progetto **Undiscovered Italy Tour**, ha recentemente realizzato due impareggiabili wedding &amp; press tour, guidando giornalisti e wedding planner alla scoperta delle meraviglie di due regioni straordinarie come Puglia e Umbria.

Dopo la sfilata di abiti da sposa di **Radiosa Atelier**, che ha aperto la serata, il giudizio di esperti di altissimo profilo e di caratura internazionale come **Kevin Lee**, **Fabrice Orlando**, **Diane Rossi**, **Mauro Adami**, **Susan Barone, Jules Bower**, **Mauro Pagliai**, **Gianni Mazza**, **Sergio Valente**, **Marco Rispo** e **Rossano De Cesaris,** ha decretato i vincitori, che si sono succeduti sul palco in un tripudio di emozioni.