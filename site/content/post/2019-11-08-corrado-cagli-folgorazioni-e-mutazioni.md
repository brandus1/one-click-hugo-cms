---
title: Corrado Cagli, folgorazioni e mutazioni
author: Redazione
type: post
date: 2019-11-08T10:55:15+00:00
url: /?p=12083
colormag_page_layout:
  - default_layout
categories:
  - CULTURA E SPETTACOLO
tags:
  - arte
  - arte a Roma
  - Fondazione terzo Pilastro

---
**Venerdì 8 novembre 2019 si apre al pubblico, nei prestigiosi spazi del Museo di PalazzoCipolla in via del Corso a Roma, la mostra retrospettiva antologica dal titolo“Corrado Cagli. Folgorazioni e Mutazioni”,dedicata alla vasta Opera del Maestro Corrado Cagli.**

<figure id="attachment_12086" aria-describedby="caption-attachment-12086" style="width: 263px" class="wp-caption alignleft"><img decoding="async" loading="lazy" class="wp-image-12086" src="https://progressonline.it/wp-content/uploads/2019/11/11_C.-Cagli-Buglione-1971.jpg" alt="" width="263" height="350" /><figcaption id="caption-attachment-12086" class="wp-caption-text">Buglione, 1971</figcaption></figure>

L’esposizione è curata da Bruno Corà, storico e critico, Presidente della Fondazione Burri, in collaborazione con l’Archivio Cagli, **promossa dalla Fondazione Terzo Pilastro &#8211; Internazionale**, ed organizzata da Poema S.p.A. con il supporto di Comediarting. La mostra presenta un ampio repertorio di dipinti scelti oltre a un cospicuo corpus di disegni, sculture, bozzetti e costumi teatrali, arazzi e grafiche, per un totale di circa 200 opere provenienti da importanti istituzioni e prestigiose collezioni private. La mostra ricostruisce nella sua interezza la vasta attività creativa di uno dei maggiori protagonisti del dibattito artistico italiano e internazionale del XX secolo e riporta Cagli a Roma dopo la personale del ’99 tenutasi nelle sale della galleria Archivio Arco Farnese a cura di Fabio Benzi. Il percorso espositivo permette al pubblico la visione dei maggiori cicli pittorici realizzati dall’artista: dai primi lavori giovanili in maiolica a quelli realizzati a olio o con altre tecniche del periodo della Scuola Romana (1928 – 1938), dalle prove neometafisiche (1946 – 1947) elaborate a New York a gli studi sulla Quarta dimensione (1949), per poi passare ai Motivi cellulari (1949), alle Impronte dirette e indirette(1950), alle eteree Metamorfosi (1957 – 1968), alle Variazioni orfiche (1957), alla suggestiva ed enigmatica serie delle Carte (1958 – 1963) e infine concludere con le Mutazioni modulari sviluppate fino alla metà degli anni Settanta.

“_Oggi l’arte di Cagli esige nuove riflessioni_– spiega il curatore Bruno Corà– _un nuovo dibattito sul linguaggio e il pensiero estetico di questo indiscusso Maestro del XX Secolo va aperto. Questo momento espositivo consentirà di indagare e di affermare, con i nuovi strumenti critici a disposizione, l’attualità della lezione di Cagli, la cui azione proteiforme non cessa mai di stupire e di esercitare stimoli ad artisti chiamando oggi a declinare i modi della sua incessante ricerca e dei suoi esiti più alti._”

<figure id="attachment_12085" aria-describedby="caption-attachment-12085" style="width: 350px" class="wp-caption alignright"><img decoding="async" loading="lazy" class="wp-image-12085" src="https://progressonline.it/wp-content/uploads/2019/11/1_C.-Cagli-Pescatore-1930.jpg" alt="" width="350" height="337" /><figcaption id="caption-attachment-12085" class="wp-caption-text">Pescatore, 1930</figcaption></figure>

Aggiunge il **Prof. Avv. Emmanuele F. M. Emanuele**, Presidente della Fondazione Terzo Pilastro –Internazionale che promuove la mostra: “_Già negli anni ’30 Cagli è una figura di spicco dell’arte italiana e rappresenta il Paese in rassegne internazionali prestigiose: da molti viene visto come esponente privilegiato di una via italiana alla modernità, alternativa al Futurismo da una parte e alla tradizionale arte del Novecento dall’altra. Successivamente, la condizione precaria e lo stile di vita nomade del periodo di esilio americano lo portano a produrre arte con quella che il saggista Raffaele Bedarida ha definito “schizofrenia stilistica”, cosa che ha reso i lavori di quel tempo assai **“significativi a livello personale e non solo”**_.

Inoltre, una caratteristica fondamentale di **Cagli** è certamente lo sforzo continuo verso la contaminazione, cercando collaborazioni al di fuori dei confini di una singola disciplina: non solo con letterati ma anche con musicisti, architetti, matematici e molto altro. In questo senso, egli è un artista fortemente e incredibilmente contemporaneo, ed è importante, a mio avviso, ricordarne e riproporne oggi l’incessante, variegata e mai banale ricerca espressiva.”_Nella mostra vengono posti in evidenza alcuni dei momenti iconici della pittura di Cagli, quali ad esempio quelli rivolti a dare una identità al “muralismo_” italiano (parallelamente a Sironi) nella ricerca di “un’arte ciclica e polifonica”; per l’occasione sono riuniti alcuni dei pannelli costituenti il ciclo esposto e in parte censurato all’Esposizione Universale di Parigi del 1937.

<img decoding="async" loading="lazy" class="alignleft wp-image-12084" src="https://progressonline.it/wp-content/uploads/2019/11/7_C.-Cagli-Lo-scacciapensieri-1950-300x199.jpg" alt="" width="350" height="233" /> Sono anche presenti alcune opere esposte nella mostra di rientro in Italia, dopo l’esilio americano, allo Studio d’Arte Palma nel 1947 che suscitò un&#8217;azione di contrasto degli artisti del gruppo Forma. Infine, in esposizione, oltre agli arazzi, alle opere plastiche, ai bozzetti architettonici della Fontana dello Zodiaco di Terni e a quelli del Monumento di Göttingen in Germania, si possono osservare altresì anche il monumentale cartone della pittura murale eseguita per la XXI Biennale di Venezia del 1938,Orfeo incanta le belve, e una sezione rilevante incentrata sull’attività di scenografo e costumista teatrale con un risalto dato all’esperienza newyorkese della Ballet Society insieme a George Balanchin.