---
title: 'Sharon Stone e Jeremy Irons: insieme al Tuscan Sun Festival'
author: Redazione
type: post
date: 2011-07-11T22:00:00+00:00
url: /?p=3152
post_views_count:
  - 13
  - 13
categories:
  - CULTURA E SPETTACOLO

---
**Va sempre oltre le aspettative il Tuscan Sun Festival.** &Egrave; stato da poco reso noto il programma della nona edizione, dall&rsquo;1 al 7 agosto a Cortona, e &ndash; a guardare l&rsquo;elenco degli ospiti &ndash; neanche questa volta deluder&agrave;. Sar&agrave; Martha Argerich, la pi&ugrave; grande pianista vivente, ad aprire il festival con un concerto dedicato al Tango, e chiuder&agrave; la kermesse la splendida voce del soprano australiano Danielle de Niese, stella della lirica mondiale. 

**I riflettori saranno puntati in particolar modo su due star hollywoodiane:** Sharon Stone e Jeremy Irons, i quali si esibiranno insieme il 5 agosto in Nocturne: Seduction, Smoke and Music &#8211; The love story of Chopin and George Sand. Una performance di teatro, musica, danza in cui si racconta l&#8217;insolita relazione nell&#8217;arco di un decennio tra il leggendario compositore Fr&eacute;d&eacute;ric Chopin e l&#8217;anticonformista e femminista Amandine- Lucile-Aurore Dupin, scrittrice francese meglio conosciuta come George Sand. 

**I due attori faranno vivere i loro primi incontri appassionati quanto burrascosi**, con un lui scostante e una lei affascinata nei giorni vissuti insieme a Maiorca, fino ad arrivare ad una George Sand in un ruolo insolitamente protettivo, guidata da &ldquo;una sorta di adorazione materna&rdquo; nei confronti di uno Chopin alla fine &ldquo;domato&rdquo;. 

**Personaggi controversi, di spessore e impegnativi**, quelli interpretati dall&#8217;attrice e produttrice cinematografica Sharon Stone e dall&rsquo;attore inglese Jeremy Irons, due tra le punte di diamante di questa edizione del Tuscan Sun Festival. 

di Elisa Rodi