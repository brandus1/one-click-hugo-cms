---
title: 'Cappella Sansevero: il mistero pulsante del cuore di Napoli'
author: Redazione
type: post
date: 2020-10-08T12:57:07+00:00
url: /?p=13302
colormag_page_layout:
  - default_layout
categories:
  - CULTURA E SPETTACOLO
  - SLIDE
  - VIAGGI
tags:
  - Cappella Sansevero
  - Napoli
  - Raimondo di Sangro

---
**Il Museo Cappella Sansevero, all&#8217;interno del quale è custodito il celebre Cristo Velato, è uno scrigno prezioso, custode di suggestioni esoteriche e ricchezze artistiche inestimabili**

Nel cuore più antico e profondo di **Napoli** è incastonato un mistero suadente che da oltre duecentocinquant&#8217;anni palpita sotto la superficie immobile e candida del marmo e vibra spandendo un canto silenzioso di bellezza irresistibile, di suggestioni immortali e di eccezionali aspirazioni umane. Si tratta dell&#8217;incantesimo ineffabile custodito all&#8217;interno della **Cappella Sansevero**, luogo mistico e profano al tempo stesso, in cui si concentrano alcuni dei gioielli più preziosi del patrimonio artistico internazionale, primo fra tutti il celeberrimo **Cristo Velato**, capolavoro di **Giuseppe Sanmartino**, sul cui corpo la dura pietra assume l&#8217;impalpabile delicata morbidezza di un velo trasparente. Il **Gran Maestro Orchestratore**, artefice della partitura ideale delle opere custodite nella Cappella, è un Principe “maledetto”, **Raimondo di Sangro**, primo Gran Maestro della massoneria partenopea, il quale nell&#8217;epoca dei Lumi seppe vestire senza timore i panni di alchimista, stregone, scienziato, visionario, restituendo ai contemporanei e ai discendenti un&#8217;eredità di mito e leggenda, unita alla magnificenza di capolavori assoluti di creatività barocca. Sfidare la morte, vincerla, umiliarla e farsene padrone: questo il sogno proibito di **Raimondo, novello diabolico Faust** nel sentimento popolare, tanto che anche il suo trapasso, avvenuto nel 1771, è offuscato dai fumi di una leggenda nera, riportata da Benedetto Croce, secondo la quale il nobile si fece fare a pezzi da un servo per risorgere a tempo debito, pericolo scongiurato però dai suoi stessi familiari che ne aprirono la tomba prima che il macabro rituale potesse avere effetto. E ancora nei vicoli di Napoli c&#8217;è chi si segna con timore sentendo pronunciare il nome di Raimondo, intorno al quale è ugualmente solido il “mito colto” di mecenate, autore di opere letterarie e scientifiche e inventore di mirabili opere come la macchina idraulica e il lume perpetuo.<figure class="wp-block-image size-large">

<img decoding="async" src="https://progressonline.it/wp-content/uploads/2020/10/cappella-sansevero.jpg" alt="" class="wp-image-13304" /> <figcaption>Gli interni della Cappella Sansevero</figcaption></figure> 

### Cappella Sansevero, luogo mistico e profano al tempo stesso, in cui si concentrano alcuni dei gioielli più preziosi del patrimonio artistico internazionale, primo fra tutti il celeberrimo Cristo Velato, capolavoro di Giuseppe Sanmartino  {.wp-block-heading}

Negli occhi del Principe di Sangro alloggiava senza dubbio, ben vivida e dinamica, la visione del futuro e nel suo petto ardeva senz&#8217;altro il desiderio di sorpassare le Colonne di Ercole, i limiti imposti all&#8217;uomo dal tempo e dalla natura, sperimentando coraggiosamente in tutti campi, dalle arti alle scienze, per essere sempre oltre, rivoluzionario e all&#8217;avanguardia, consapevole di regalare alle generazioni a venire una grandeur invidiabile e a suo avviso ineguagliabile. La sua ossessione di stupire i posteri trova il culmine massimo nel progetto della Cappella Sansevero, un mausoleo in grado di celebrare la grandezza del suo casato e di essere un autentico tempio massonico impregnato di simbologie e significati esoterici: il settimo principe di Sansevero sconfiggerà la morte ideando e facendo realizzare un apparato artistico senza precedenti, che trova nel mirabile Cristo Velato, posto al centro della navata della Cappella, il suo nucleo magnetico e ipnotizzante. Lo scultore Sanmartino seppe riprodurre così perfettamente la sottigliezza e la trasparenza del velo che avvolge il corpo di Gesù da alimentare ulteriormente il mito del Principe alchimista, il quale avrebbe addirittura compiuto un complesso processo di “marmorizzazione” del tessuto. <figure class="wp-block-image size-large">

<img decoding="async" src="https://progressonline.it/wp-content/uploads/2020/10/Cristo-Velato-Cappella-Sansevero-1024x659.jpg" alt="" class="wp-image-13306" /> <figcaption>Cristo Velato</figcaption></figure> 

### Raimondo di Sangro, primo Gran Maestro della massoneria partenopea, nell&#8217;epoca dei Lumi seppe vestire senza timore i panni di alchimista, stregone, scienziato, visionario, restituendo ai contemporanei e ai discendenti un&#8217;eredità di mito e leggenda {.wp-block-heading}

Ovviamente non è così, ma la malìa esercitata dalla personalità carismatica di Raimondo è enorme e si riverbera anche nelle inquietanti ed enigmatiche Macchine anatomiche, custodite nella cavea sotterranea della Cappella: due scheletri, di un uomo e di una donna, ancora avviluppati dalla rete dell&#8217;apparato circolatorio, conservato in perfette condizioni. Le Macchine furono realizzate da un medico siciliano, **Giuseppe Salerno**, sotto l&#8217;egida di Raimondo di Sangro: ancora oggi il procedimento utilizzato resta un ulteriore mistero a carico della nefasta fama del Principe. A esaltare e riassumere l&#8217;epopea della meraviglia racchiusa nella **Cappella Sansevero**, in una triade ideale di eccellenza artistica che ha sempre nel Cristo Velato il suo punto focale, spiccano senz&#8217;altro **la statua del Disinganno, opera di Francesco Queirolo** e dedicata al padre di Raimondo, lo scavezzacollo Antonio, e **la statua della Pudicizia**, anch&#8217;essa mirabilmente velata e frutto della maestria dello scultore veneto **Antonio Corradini**, dedicata alla madre del Principe, Cecilia, morta nel darlo alla luce. Cappella Sansevero è dunque la vittoria ultima e definitiva di Raimondo sulla caducità dell&#8217;esistenza: la magia di un luogo immobile che conserva vita e bellezza al di là del tempo. 

**Elisabetta Pasca**