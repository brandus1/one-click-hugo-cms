---
title: Air Cairo apre tre nuove rotte dall’Italia per il Mar Rosso
author: Redazione
type: post
date: 2019-03-13T14:36:18+00:00
url: /?p=10819
colormag_page_layout:
  - default_layout
categories:
  - VIAGGI
tags:
  - Air Cairo
  - Egitto
  - Italia
  - viaggio in egitto
  - volare in egitto
  - voli

---
<figure id="attachment_10821" aria-describedby="caption-attachment-10821" style="width: 370px" class="wp-caption alignleft"><img decoding="async" loading="lazy" class="wp-image-10821 " src="https://progressonline.it/wp-content/uploads/2019/03/0425-Air-Cairo-high.jpg" alt="" width="370" height="246" /><figcaption id="caption-attachment-10821" class="wp-caption-text">Wael Elshahdawy, Essam Azab e Riccardo Santagostino</figcaption></figure>

L’**Air Cairo**, forte dei risultati raggiunti in poco più di un anno, dal prossimo 31 marzo inaugurerà una nuova rotta da Bergamo a Sharm El Sheikh e dal 1° aprile partirà con due nuovi voli da **Roma** e da **Napoli** per Marsa Alam, altra perla del Mar Rosso. E’ un grande momento quello che sta vivendo l’Air Cairo che solo dall’ottobre del 2017 ad oggi è cresciuta enormemente collegando ormai le principali città italiane (Milano Malpensa, Bergamo, Venezia, Bologna, Roma, Napoli e Bari) con le più famose destinazioni del Mar Rosso e della Costa Mediterranea, con un totale di ben 22 voli settimanali nella prossima stagione estiva.

I dati sugli arrivi in **Egitto** del 2018, ben 11.346.389 turisti, confermano che il turismo in Egitto è ormai in netta ripresa e che soprattutto per gli italiani, che sono stati 421.992 (quarti tra gli europei) a visitare le bellezze del Paese dei Faraoni, c’è il forte desiderio di tornare a rappresentare uno dei principali mercati di riferimento per il turismo egiziano.  
La netta ripresa del turismo in Egitto è sicuramente dovuta anche al costante lavoro dell’**Air Cairo** che vede attualmente il mercato italiano come il principale mercato di riferimento, contrariamente alla scorsa stagione invernale in cui era secondo dopo quello tedesco. La compagnia egiziana dal novembre 2017 a dicembre 2018 ha trasportato ben 1.600.000 passeggeri e solo dall’Italia circa 120.000 passeggeri che si prevede aumenteranno sensibilmente nella stagione estiva con un +20% in termini di volumi.