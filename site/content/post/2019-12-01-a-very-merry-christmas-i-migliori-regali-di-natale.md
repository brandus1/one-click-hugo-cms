---
title: A very Merry Christmas. I migliori regali di Natale
author: Redazione
type: post
date: 2019-12-01T10:23:07+00:00
url: /?p=12199
colormag_page_layout:
  - default_layout
categories:
  - ATTUALITÀ
tags:
  - regali natale
  - regali natale tecnologia
  - regali tecnologici

---
**Tech ma con stile &#8211; Le migliori idee per i regali di Natale**

_Le festività natalizie, oltre alla gioia per un periodo fatto di luci, addobbi e sorrisi, portano con sé anche il “trauma” legato ai regali da fare ad amici e parenti. Nelle prossime righe aiuteremo i più indecisi, guidandoli attraverso proposte adatte a tutti i gusti (e tutti i portafogli) per non “toppare” il dono perfetto._

<img decoding="async" loading="lazy" class="aligncenter wp-image-12203" src="https://progressonline.it/wp-content/uploads/2019/11/pen-4337521_1280-300x203.jpg" alt="" width="400" height="270" /> 

**Indigo Borsa Milano**

Chi non ha bisogno di uno zaino? Tutti hanno bisogno di uno zaino. Mediacom, nella sua linea di prodotti dedicati alla portabilità, ha lanciato il Milano Pro by Indigo. Dotato di una struttura morbida ma dalla discreta imbottitura lo zaino si presenta molto capiente con una strip blocca notebook a strappo. I materiali sono resistenti e di buona qualità, allo stesso modo lo spazio interno è ben proporzionato, capace di contenere un portatile da 17&#8243;, mouse, carica batteria e diversi fascicoli. Uno zaino perfetto per essere utilizzato in differenti ambiti, realizzato con materiali di prima qualità e fornito di scomparti utili per conservare in totale sicurezza qualunque tipo di dispositivo elettronico. La computer bag Milano è stata pensata e realizzata per chi lavora spesso all&#8217;aperto e cerca una soluzione robusta, water resistant e funzionale per tenere i propri devices.

**34,99€**

**Walkman Sony NW-A105**

È stato presentato durante l’ultima fiera di tecnologia a Berlino, l’Ifa, ed è stato subito _amarcord_. Sony torna indietro nel tempo e, a distanza di 40 anni dalla prima uscita sul mercato, ripropone l’iconico walkman reinterpretandolo in chiave moderna. La casa giapponese celebra a suo modo il quarto decennio dell’originario walkman producendo quello che di fatto è un riproduttore mp3 ma con il design del famoso lettore di cassette musicali. La stessa cassetta è una riproduzione su schermo lcd e l’utilizzo è quello intuitivo tipico dei moderni smartphone, con applicazioni installabili e il sistema operativo Android a far “girare” il tutto.

**349€**

**Kobo Libra H-2O**

Nell’epoca del digitale e delle piattaforme virtuali ormai, con buona pace dei nostalgici, i libri vengono abbandonati sugli scaffali a favore dei sempre più diffusi E-reader. Il vantaggio di un device simile è notevole e ben comprensibile, considerato il peso decisamente ridotto rispetto alla carta stampata. Kobo è una delle aziende più giovani a produrre gli E-book e con Libra H-2O ha dato vita a un dispositivo intuitivo che fa dell’ergonomia e portabilità i suoi punti di forza. Progettato per essere utilizzato con una mano sola, le dimensioni contenute del device permettono una comoda fruizione dello stesso, garantendo la lettura in qualsiasi occasione.  
**  
<img decoding="async" loading="lazy" class="alignleft wp-image-12201" src="https://progressonline.it/wp-content/uploads/2019/11/iphone-1451614_1280-300x300.png" alt="" width="400" height="400" /> 179,99 €**

**iPhone 11 Pro**

Per anni Apple ci ha abituato, in fase di presentazione dei suoi iPhone, alla frase ad effetto “Il miglior smartphone mai prodotto”. Una dichiarazione caduta un po’ nella banalità negli ultimi anni ma che con l’ultimo arrivato di casa Cupertino sembra essere tornata valida. Dopo una serie di modelli fotocopia, Apple sforna, con l’iPhone 11 Pro, un dispositivo capace di sorprendere, soprattutto dal punto di vista fotografico e di schermo. Tre obiettivi , un ottimo pannello OLED, una qualità costruttiva ai vertici della categoria e prestazioni di altissimo livello grazie al SoC Apple A13 Bionic tra i punti di forza del melafonino. Una pecca? Forse la memoria da 64 gb della versione base risulta un po’ “ridotta” per gli utilizzi standard attuali.

**Da 1189€**

**Giradischi Sony PS-LX310BT**

Tradizione e modernità si fondono nel nuovo giradischi Sony con annesso lo Speaker bluetooth XB12 BT Extra Bass. Design pulito e minimalista quello del lettore di vinili che si adatta perfettamente a qualunque ambiente, sia che lo mettiate in camera da letto che in bella vista in salotto. Dotato di un profilo elegante e finiture di qualità, il giradischi offre un look e funzionalità di alto livello che accompagnano alla perfezione la propria musica. Questo device si connette a tablet, cellulare, ma anche e soprattutto alla sound bar. La stabilità della connessione Bluetooth è uno dei punti di forza di questo giradischi.

**209,99€**

** **

**Samsung Galaxy Watch Active 2**

Tanta potenza, tutti o quasi i sensori biometrici più importanti ed un gran bel display Super AMOLED fanno dello smartwatch della casa coreana uno dei migliori sul mercato. Per questo modello Samsung ha lavorato tanto nella personalizzazione mettendo a disposizione una notevole quantità di materiali. La scelta è ampia, cambiano i costi ma chiunque può trovare la combinazione adatta ai propri gusti. Il carattere minimal del dispositivo piace e risulta adeguato a qualsiasi situazione, sia essa sportiva o formale. L’utilizzo è semplice e intuitivo:  con uno swipe a sinistra si accede alle comunicazioni ricevute, con un tap e si entra potendo scorrere il testo e rispondere direttamente dal quadrante digitale.

**319€**

** **

**Fujifilm Instax mini Liplay**

Il brand nipponico prova a portare un po&#8217; di innovazione nel settore della fotografia istantanea con la nuova Instax Mini LiPlay, camera che unisce un sensore digitale e un microfono alla tecnologia Instax di stampa immediata. Con questo piccolo device è possibile registrare fino a 10 secondi di audio che saranno &#8216;incorporati&#8217; nella fotografia stampata. Non essendo possibile far &#8216;suonare&#8217; le fotografie su carta, si sfrutta il cloud e il fatto di essere sempre connessi: grazie al QR code che viene posizionato sullo scatto è possibile sentire lo spezzone di audio registrato.

**169€**

**Wiko View3 special edition**

Tra i brand principali nella produzione di smartphone low cost, Wiko con la special edition del View3 si lascia guidare da una vena artistica completamente made in France. Il brand transalpino, nella realizzazione del suo nuovo modello, ha coinvolto tre creativi del Design Center di Marsiglia, dove Wiko coltiva una fucina di talenti. Gli artisti hanno creato le edizioni Blooming Immersion, Wild Jungle e Dots in Details, realizzate assecondando stili e gusti differenti. Ciascuna edizione speciale contiene un Wiko View 3 in colorazione Night Blue, una cover personalizzata con i disegni dei creativi, adesivi e cartolina abbinata e accessori in dotazione.

**179,99€**

**Sony speaker SRS-XB12 Extra Bass**

Quale miglior speaker da abbinare al giradischi prima descritto se non il (già citato) SRS XB12? Il “piccoletto” giapponese è un concentrato di potenza di suono e qualità di audio,  il tutto ad una cifra decisamente contenuta (60€ sul sito ufficiale, ma cercando bene lo si trova anche a un costo ridotto). Dotato di certificazione IP67 questo device resiste ad acqua (può essere immerso), polvere, sabbia e fango, con la batteria dalla durata di 16 ore di ascolto. Date le dimensioni ridotte la portabilità è uno degli aspetti più interessanti dello speaker bluetooth. SRS-XB12 dispone della tecnologia Extra Bass per un sound basso e potente.

**60€**