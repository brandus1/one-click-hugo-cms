---
id: 3179
title: L&#039;Europa invade l&#039;Internazionale a Ferrara
author: Redazione
type: "post"
guid: http://progressonline.it/2011/09/28/leuropa-invade-linternazionale-a-ferrara/
url: "/?p=3179"
post_views_count:
- '0'
- '0'
categories: "['CULTURA E SPETTACOLO']"
---

L’Europa in questi giorni più che mai al centro dell’attenzione dei media – conquista sempre più spazio anche all’interno del festival Internazionale a Ferrara, l’iniziativa promossa dalla rivista Internazionale che si svolgerà dal 30 settembre al 2 ottobre e che per la seconda volta vedrà la partecipazione attiva della Commissione europea attraverso la sua Rappresentanza in Italia. L’obiettivo: diffondere e radicare sempre di più la conoscenza dell’Europa e delle politiche europee stimolando il dibattito sulle sfide future.

Nell’ambito di un’iniziativa che ogni anno riunisce con successo nel capoluogo emiliano decine di migliaia di giovani e i più importanti nomi del giornalismo europeo e internazionale, la Rappresentanza organizzerà una ricca serie di dibattiti, eventi e iniziative. I temi sono quelli all’ordine del giorno, come la crisi economica e i cambiamenti nell’area del Mediterraneo, ma anche la sostenibilità dei consumi, l’ambiente e l’energia, mentre un importante spazio sarà dedicato ai diritti fondamentali e alle opportunità offerte dall’Europa (con particolare accento sulla mobilità dei giovani e sull’apprendimento delle lingue). Grazie al prezioso contributo del Centro Europe Direct Emilia Romagna verrà allestito uno stand europeo, presso il quale sarà possibile reperire informazioni utili per i cittadini di tutte le età. Giornalisti, blogger e altri operatori della comunicazione potranno invece conoscere, attraverso presentazioni e materiale illustrativo, il mondo dei media e della comunicazione in Europa. Una sezione dello stand europeo fornirà informazioni sugli interventi umanitari dell’Unione nel mondo, in collaborazione con il Servizio per gli aiuti umanitari della Commissione.

Il Caffè d’Europa sarà invece il punto dove ognuno potrà rilassarsi e meglio elaborare tutta questa informazione.

L’edizione di quest’anno offrirà una novità interessante e divertente. A Ferrara infatti saranno premiati i vincitori del primo concorso per la migliore vignetta sull?UE pubblicata dalla stampa italiana, promosso dalla Rappresentanza in Italia della Commissione europea e da Internazionale, in collaborazione con Presseurop.eu. Per l?intera durata del festival, tutte le opere che hanno partecipato al concorso saranno esposte presso il Chiostro di S. Paolo e divertiranno i visitatori.

Presso il chiostro di S. Paolo infine sabato mattina alle ore 10 andrà in onda dal vivo la trasmissione di Radio 24 "l’Altra Europa" con Federico Taddia, durante la quale Diego Marani, scrittore e interprete, darà un saggio della sua lingua di fantasia, l’Europanto. Venite a trovarci!

[ec.europa.eu/italia/index\_it.htm](https://ec.europa.eu/italia/index_it.htm)

[www.internazionale.it/festival/](https://www.internazionale.it/festival/)