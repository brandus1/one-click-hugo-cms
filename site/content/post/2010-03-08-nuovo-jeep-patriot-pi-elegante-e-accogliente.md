---
id: 3894
title: Nuovo Jeep Patriot, pi  elegante e accogliente
author: Redazione
type: "post"
guid: http://progressonline.it/2010/03/08/nuovo-jeep-patriot-pi-elegante-e-accogliente/
url: "/?p=3894"
post_views_count:
- '13'
- '13'
categories: "['AUTO']"
---

**Modello di accesso alla Jeep brand experience**, Patriot abbina alla funzionalità, alla praticità ed alla spaziosità di un SUV le prestazioni, la gestione, i consumi ed il prezzo di una una vettura di segmento C. Con linee semplici e distintive e dimensioni compatte ispirate alla versatilità ed alla praticità d’uso, Jeep Patriot è inconfondibilmente Jeep ed offre la sicurezza della trazione integrale Active Full-time Freedom Drive I.

**Esternamente, le novità per la gamma Jeep Patriot** comprendono il frontale anteriore di nuovo disegno con fendinebbia integrati (di serie sulla versione Limited, a richiesta sulla Sport), le modanature laterali color nero ed il nuovo paraurti posteriore con terminale di scarico cromato di serie sulla versione Limited. Nuovi cerchi in lega da 17 pollici sono disponibili di serie su tutta la gamma.  
Gli interni sono contraddistinti dalla qualità superiore dei materiali sulle superfici di contatto.

**L’abitacolo presenta nuovi rivestimenti delle portiere**, un nuovo bracciolo centrale soft touch’ ed un nuovo volante con comandi audio integrati per consentire al conducente di utilizzare comodamente radio, cruise control, telefono vivavoce ed altre funzionalità. Per la nuova gamma Jeep Patriot, le caratteristiche di guida e la maneggevolezza risultano migliorate grazie alla nuova taratura delle sospensioni e dello sterzo.

**Il nuovo Jeep Patriot è disponibile sul mercato italiano** nelle versioni Sport e Limited equipaggiate con il brillante motore turbodiesel da 2,2 litri common-rail Euro 5. Il 2.2 CRD è un propulsore ad iniezione diretta ad alta pressione con turbocompressore a geometria variabile e 4 valvole per cilindro che assicura brillanti prestazioni e bassi consumi. Abbinato alla trasmissione manuale a sei velocità, eroga 163 CV di potenza a 3.600 – 4.200 giri/min e 320 Nm di coppia a 1.400 – 3.600 giri/min ed è dotato di filtro antiparticolato di serie. I consumi si confermano pari a 6,6 l/100 km nel ciclo combinato.

**Entrambi gli allestimenti della nuova gamma Jeep Patriot** presentano una dotazione di serie aggiornata rispetto al modello precedente con nuovi paraurti, nuovo volante in pelle con comandi audio integrati, cerchi in lega da 17", cruise control sulla versione Sport e terminale di scarico cromato della versione Limited.  
Aggiungendo alla versione Sport interni in pelle, sedili anteriori riscaldabili, sedile lato guida a regolazione elettrica con supporto lombare, caricatore a sei CD, cristalli oscurati, fendinebbia, ruota di scorta full size’, climatizzatore automatico, retrovisore interno autoanabbagliante con microfono integrato e sistema vivavoce Bluetooth UConnect Phone, Jeep Patriot Limited offre un livello di equipaggiamento completo confermandosi versione top di gamma.

**Tutta la gamma è dotata del sistema di trazione integrale** Active Full-time Freedom Drive I con modalità di bloccaggio elettronico che assicura la massima sicurezza in ogni condizione di utilizzo. La dotazione off-road di serie comprende inoltre il sofisticato dispositivo di assistenza alle partenze in salita Hill Start Assist che consente partenze più morbide e sicure prevenendo l’arretramento del veicolo.

**La dotazione a richiesta prevede quattro pacchetti speciali.** "Comfort Pack" e "Safety &amp; Comfort Pack" sono disponibili sulla versione Sport: il primo offre cristalli oscurati, sistema vivavoce Bluetooth UConnect Phone, retrovisore interno autoanabbagliante e fendinebbia. Il pacchetto "Safety &amp; Comfort Pack" aggiunge alle dotazioni del "Comfort Pack" airbag laterali anteriori, sistema di monitoraggio pneumatici TPM e sedili anteriori riscaldabili.

**La versione Limited offre i pacchetti "Safety Pack" e "Premium Pack"**: il primo completa la dotazione di serie con airbag laterali anteriori e sistema di monitoraggio pneumatici TPM. Il "Premium Pack" aggiunge ai contenuti del Safety Pack il sofisticato sistema multimediale di intrattenimento e navigazione UConnect GPS dotato di Radio/CD/DVD/MP3/WMA, schermo touchscreen da 6,5 pollici, presa USB, ingresso AUX, hard-disk da 30 gigabyte e sistema audio Sound System Boston Acoustics composto da 6 altoparlanti, due diffusori orientabili inseriti nel portellone posteriore ‘MusicGate Power’ ed un subwoofer nel vano di carico.

**Jeep Patriot verrà commercializzato nelle colorazioni Blackberry** Pearl Coat, Bright White Clear Coat, Brilliant Black Crystal Clear Coat e Bright Silver Metallic Clear Coat.  
Dal alcuni mesi il nuovo Jeep Patriot è sul web con nuovi contenuti: al link www.jeeppatriot.it è infatti possibile approfondire le caratteristiche della nuova gamma del compact SUV Jeep, richiedere un preventivo presso lo showroom più vicino e restare in contatto con il mondo Jeep.

**Inoltre, sul [sito dedicato](https://www.jeeppatriot.it/),** l’utente può accedere alla funzionalità interattiva "E’ ORA DI PRENDERE LA CATTIVA STRADA" e creare la propria avventura in fuoristrada. Attraverso le funzionalità di Google Maps, selezionando semplicemente luogo di partenza e di arrivo è possibile visualizzare un suggestivo circuito "off-road" da salvare sul proprio pc e condividere con gli altri utenti.

A cura della **Redazione**