---
title: 'Kuusamo: dove la natura ti dà la mano'
author: Redazione
type: post
date: 2019-12-02T09:24:58+00:00
url: /?p=12207
colormag_page_layout:
  - default_layout
categories:
  - VIAGGI
tags:
  - birdwatching
  - francesco barberini
  - Viaggi

---
###<img decoding="async" loading="lazy" class="alignleft wp-image-12208" src="https://progressonline.it/wp-content/uploads/2019/12/cover18x24kuusamo-300x207.jpg" alt="" width="400" height="276" /> Se si vuole scoprire in Europa un luogo naturale, incredibile, sicuramente la città di **Kuusamo** in **Finlandia** è una scelta perfetta.

Situata vicino al circolo polare artico, al confine tra Lapponia e Russia, **Kuusamo** offre tutte le comodità turistiche immerse in un panorama collinare con infinite possibilità di escursioni. Passeggiate tra canyon e colline, tra laghi e foreste, tra pace e meraviglia&#8230; Nella regione ci sono, inoltre, alcuni parchi nazionali ben attrezzati -tra i più interessanti di tutta la Scandinavia- e fiumi che si possono percorrere in canoa. Sono stato già due volte in quella zona e non vedo l’ora di tornarci. Da queste esperienze ho anche realizzato un libro diario di viaggio, ricco di foto e racconti di esperienze indimenticabili adatte a tutti, arricchito da splendidi acquerelli dell’artista e naturalista Fabrizio Carbone.

**Kuusamo** è anche un importante centro per il _birdwatching_, ma soprattutto per la fotografia naturalistica, ed è inoltre casa di uno dei più grandi fotografi al mondo, e mio amico, Hannu Hautala. Nella zona si può anche soggiornare in bellissimi cottage, immersi in panorami fantastici e nel massimo del rispetto della natura e sostenibilità, come lo _Jussi&#8217;s Chalets nell’ Oulanka National Park_. In questi luoghi ho visto per la prima volta in libertà alci, renne, orsi e tantissime specie di uccelli come il cigno selvatico e la ghiandaia siberiana.

Per il 150° anniversario della fondazione della città è stata realizzata una statua bellissima e significativa: **un uomo che si abbraccia e dà il “cinque” ad un orso**. Non si poteva scegliere un’immagine migliore per rendere l’idea di come l’uomo e la natura dovrebbero essere unite. A **Kuusamo** è possibile. Spero che un giorno ci possiate andare! Intanto potete leggere il mio libro diario di viaggio, secondo volume della collana “Francesco’s birdwatching travel”, dal titolo “**_Kuusamo Travel Book &#8211;  diario di viaggio di un giovane ornitologo_**” edito da Pandion Edizioni e patrocinato dall’Ambasciata di Finlandia.

<p style="text-align: right;">
  <em>Francesco Barberini</em>
</p>