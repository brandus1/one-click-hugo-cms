---
title: La magia di Venezia e del Natale all’Hilton Molino Stucky
author: Redazione
type: post
date: 2021-12-16T18:02:38+00:00
url: /?p=13581
colormag_page_layout:
  - default_layout
categories:
  - VIAGGI
tags:
  - arte
  - Hilton Molino Stucky Venezia
  - Italia
  - Natale
  - turismo
  - vacanze
  - Viaggi

---
Il Natale, il periodo più magico dell’anno in cui la famiglia si riunisce e trascorre il tempo insieme in serenità, diventa ancora più speciale ed entusiasmante durante una minivacanza nella cornice di una delle città più affascinanti al mondo: **Venezia**.

Luogo ideale per questo soggiorno memorabile è l’**Hilton Molino Stucky**, situato sulle rive della pittoresca **isola della Giudecca**, che con l’accensione delle luci di Natale ha dato ufficialmente inizio alle festività e al Molino in Festa, un programma ricco di esperienze per tutte le età, tra prelibatezze culinarie, momenti di relax, concerti intimi e finalmente tanto divertimento.

Durante il periodo natalizio gli ospiti più piccoli potranno ammirare il **“Villaggio del Natale”**, una gioiosa istallazione, realizzata interamente dal team dell’Hotel, che riproduce un villaggio innevato attraversato da un antico trenino elettrico, oppure divertirsi con giochi, laboratori creativi e intrattenimento all’interno del Kid’s Club, disponibile 4 ore al giorno a partire dal 22 dicembre. I genitori potranno così approfittare di questi momenti di svago dei bambini per rilassarsi all’eforea spa concedendosi alcuni tra i numerosi trattamenti messi a punto per la stagione invernale, oppure ammirare dall’alto dello Skyline Rooftop Bar il più bel panorama sulla Serenissima, degustando i cocktail caldi ideati dal barman **Gabriele** **Cusimano**.

<div class="wp-block-image">
  <figure class="alignright size-full is-resized"><img decoding="async" loading="lazy" src="https://progressonline.it/wp-content/uploads/2021/12/Hilton-Molino-Stucky-Venice-Preparazione-di-biscotti.jpeg" alt="" class="wp-image-13585" width="282" height="181" /></figure>
</div>

Nelle date salienti, poi, non mancano appuntamenti speciali: il 24 dicembre i piccoli ospiti potranno imparare a preparare i deliziosi biscotti delle feste durante la divertente **Cookie Making Class** al Molino Restaurant e incontrare Babbo Natale il 25 dicembre mentre il 6 gennaio la Befana porterà a tutti i bambini caramelle e dolcetti a volontà.

Per condividere momenti speciali della cena della vigilia e del pranzo di Natale, l’Executive Chef Luca Nania attende gli ospiti al ristorante Aromi con i menù pensati per l’occasione e sfiziosi piatti del menù per bambini. Durante la cena della vigilia di Natale, si potranno gustare i piatti creativi &#8211; tra cui ricordiamo il Polpo croccante e crema di patate viola con acciuga del cantabrico, e il Branzino planciato con crema di cipolla e cavolo cappuccio alla limoncina. Il 25 dicembre, sempre nella calda atmosfera dell’Aromi Restaurant, va in scena il pranzo di Natale per assaporare prelibatezze delle festività rivisitati dallo Chef &#8211; come il Cube roll argentino scottato con glassa alla salvia e la Battuta a coltello di fassona salsa alla senape, foie gras dello Chef e caviale Siberian Classico.

Il 26 dicembre al **Rialto Bar & Restaurant**, situato nel cuore dell’hotel e addobbato a festa, gli ospiti potranno assaporare la specialità del giorno, il Tacchino cotto a bassa temperatura con i suoi aromi, selezione di patate e radici abbrustolite aromatizzate al rosmarino e salvia, spuma al parmigiano reggiano vacche rosse 24 mesi.

A Capodanno, per chi desidera festeggiare in famiglia con un appuntamento casual il Ristorante Il Molino propone un ricco buffet con una selezione di prelibatezze &#8211; come Scampi marinati al mandarino, lollo rossa, radicchio croccante e tobikko al wasabi, i Maltagliati al ragù di cinghiale e ricotta salata e la faraona in umido con salsa leggera -, mentre in un ambiente raffinato ed elegante del Ristorante Aromi c’è la cena di gala, dove lo chef Luca Nania propone, tra l’altro, Gambero rosso di Mazara e scampo, marinato in acqua di ostrica Gillardeu e insalatina di kombu e Merluzzo nero affumicato, rafano abbrustolito, con crema di aneto, sfere di mandorla e caviale Osietra Classico by Giavieri.

<div class="wp-block-image">
  <figure class="alignleft size-full is-resized"><img decoding="async" loading="lazy" src="https://progressonline.it/wp-content/uploads/2021/12/31-dicembre-Merluzzo-nero-affumicato-rafano-abbrustolito-con-crema-d....jpg" alt="" class="wp-image-13582" width="333" height="222" /><figcaption> Merluzzo nero affumicato, rafano abbrustolito, con crema di aneto, sfere di mandorla e caviale Osietra Classico by Giavieri </figcaption></figure>
</div>

Durante tutto il periodo delle festività, il pasticciere Giovanni Petrillo delizierà i palati degli ospiti con tanti dolci e una versione speciale di panettone artigianale, protagonista indiscusso del Natale, amato da grandi e piccini. Si tratta di un panettone artigianale, soffice e profumato, il segreto è la sua lievitazione lenta, ad una temperatura non superiore ai 24°.

Anche per il pernottamento, in un soggiorno ideale in famiglia, l’Hilton Molino Stucky offre un’ampia selezione di meravigliose camere e suite tra cui le confortevoli Family Connecting Room con vista su Venezia, la spaziosa Family Suite con zona giorno separata, o ancora la Molino Executive Suite con il suo design senza tempo.

Da questo “quartier generale” privilegiato sarà facile godere, oltre alle iniziative create dall’albergo, anche della bellezza e delle esperienze di una Venezia natalizia. Grazie allo Shuttle che collega l’hotel alle principali location in città saranno facilmente raggiungibili i luoghi e le iniziative che la città offre ai suoi ospiti: la tradizionale pista di pattinaggio a Campo San Paolo, la Regata della Befana in Canal Grande, il Kids Day al Guggenheim, con i laboratori gratuiti per bambini dai 4 ai 10 anni ogni domenica pomeriggio e molto altro.

Perché il Molino in festa saprà rendere ancora più magiche le festività vissute in famiglia!