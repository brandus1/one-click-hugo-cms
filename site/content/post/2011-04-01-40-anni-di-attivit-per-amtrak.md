---
id: 3568
title: 40 anni di attivit  per Amtrak
author: Redazione
type: "post"
guid: http://progressonline.it/2011/04/01/40-anni-di-attivit-per-amtrak/
url: "/?p=3568"
post_views_count:
- '9'
- '9'
categories: "['VIAGGI']"
---

 Amtrak si prepara a festeggiare i primi 40 anni di attività. Il 1 maggio ricorrerà il 40° anniversario dalla fondazione della compagnia ferroviaria più famosa d’America. Amtrak offre collegamenti con tutte le città degli USA e trasporti ad alta velocità per collegare i maggiori punti di interesse del paese. La rete ferroviaria copre sia le zone urbane che quelle rurali. Sono molte le iniziative che Amtrak ha in cantiere per festeggiare questo importante traguardo.

I primi festeggiamenti si sono svolti il 30 gennaio quando, a Chicago, la prima delle 4 locomotive P-42 e’ entrata in servizio decorata con i colori storici della compagnia. Per commemorare questo anniversario, inoltre, e’ in preparazione un libro dal titolo Amtrak: An American Story, scritto con l’aiuto di ex-presidenti e dipendenti ancora in servizio che narrano, documentandola con foto, la storia della ferrovia e della loro vita.

Le celebrazioni per il 40° anno di Amtrak inizieranno con la Giornata del Treno, un evento con origine nella capitale Washington DC il 7 maggio 2011. Il treno inaugurale partirà per un percorso della durata di un anno: le 2 locomotive decorate con i colori storici alla testa ed in coda al treno e nelle carrozze bagagli saranno esposti ricordi e memorabilia del passato : divise, servizi e tovagliato d’epoca, pubblicità vintage e vecchi menu. Le visite a questo treno speciale sono gratuite e le stazioni dove sosterà saranno rese note a breve.

In concomitanza con questo anniversario Amtrak creerà un sito web dove reperire: notizie e curiosità storiche della compagnia, il programma delle celebrazioni, un archivio fotografico e video, un tour virtuale dei percorsi celebrativi del treno con una mappa che seguirà il percorso del treno per tutto il paese. Inoltre sia il libro commemorativo che un DVD con il documentario saranno in vendita, così come altro merchandising ispirato all’anniversario, in una carrozza del treno celebrativo oppure nel negozio online di Amtrak.