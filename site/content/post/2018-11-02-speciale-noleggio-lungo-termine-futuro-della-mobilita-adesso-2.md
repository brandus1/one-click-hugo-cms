---
id: 10062
title: "Speciale noleggio a lungo termine- Il futuro della mobilit\xE0 \xE8 adesso"
author: Redazione
type: "post"
guid: http://progressonline.it/?p=10062
url: "/?p=10062"
colormag_page_layout:
- default_layout
categories: "['AUTO']"
tags: "['auto', 'mercedes', 'noleggio a lungo termine', 'noleggio mercedes']"
---

*Quella del noleggio a lungo termine è una soluzione che negli ultimi anni sta riscuotendo un progressivo successo nel mercato automotive. Continuano a raccontarcela i protagonisti del settore ![](https://progressonline.it/wp-content/uploads/2018/10/Catini-683x1024.jpg)*

Il noleggio a lungo termine di flotte e mezzi aziendali ha registrato negli ultimi anni numeri da record, incontrando l’apprezzamento anche da parte di piccole e medie imprese finalmente sollevate dagli impegni della manutenzione e della gestione quotidiana dei propri veicoli. A raccontarci i segreti di questo trend positivo sono due professionisti del settore, Christian Catini, Responsabile flotte Mercedes-Benz Italia, e Alessandro Villa, direttore vendite B2B e usato PSA Italia.

#### <u>“Oggi più che mai, la mobilità deve essere intelligente, flessibile ed integrata”</u>

*Christian Catini, Responsabile flotte Mercedes-Benz Italia*

**Rispetto al leasing e all’acquisto, quali vantaggi (economici e non) offre il noleggio per le flotte aziendali?**

La chiave del successo del noleggio è nella possibilità di poter fare affidamento su un’offerta senza pensieri che include diversi servizi tra cui manutenzione e polizza assicurativa. In questo contesto assumono un ruolo strategico le versioni ‘Business Extra’, studiate per rendere ancora più semplici le scelte dei fleet manager, attraverso un equipaggiamento di serie che include tutti gli accessori più richiesti dai clienti del canale professionale, con un grande vantaggio cliente. Un grande aiuto per il fleet manager, soprattutto se il parco da gestire è particolarmente numeroso.![](https://progressonline.it/wp-content/uploads/2018/10/MAU_9602-1024x683.jpg)

**In che modo Mercedes-Benz rende più flessibile la gestione della mobilità aziendale?**

Oggi più che mai, la mobilità deve essere intelligente, flessibile ed integrata. Un sistema in cui convivano possesso e noleggio, pubblico e privato, favorito dalla connettività e dai processi di digitalizzazione. Una strategia che passa anche per soluzioni di car sharing come car2go che offre un programma B2B business cui hanno già aderito oltre 8 mila aziende italiane. Una flessibilità resa possibile dai processi di digitalizzazione e automobili ‘always on’, alla base di ‘Connect business’: una soluzione digitale di prossima introduzione sul mercato italiano, che permette ai clienti professionali di incrementare sensibilmente efficienza, trasparenza e costi di esercizio all’interno delle proprie flotte, a prescindere dalla dimensione.

**Le aziende hanno esigenze di mobilità sempre più customizzate. In che modo vi adeguate a queste necessità?**

Servizi realizzati su misura sulle singole esigenze del canale professionale e allestimenti ‘tailor made’ che semplificano le scelte dei fleet manager sono la nostra risposta alla richiesta di un’offerta sempre più dedicata. Questo è possibile grazie a programmi come Business Solution e a versioni specifiche per questo canale come le Business e le Business Extra già citate, queste ultime esclusivamente per chi utilizza la formula del noleggio a lungo termine, disponibili praticamente sull’intera gamma della Stella.