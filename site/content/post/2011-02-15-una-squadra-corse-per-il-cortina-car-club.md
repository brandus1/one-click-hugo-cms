---
id: 3853
title: Una squadra corse per il Cortina Car Club
author: Redazione
type: "post"
guid: http://progressonline.it/2010/11/03/una-squadra-corse-per-il-cortina-car-club/
url: "/?p=3853"
post_views_count:
- '11'
- '11'
categories: "['AUTO']"
---

Sull’onda del successo e dell’entusiasmo che la partecipazione alla 24 ore di Adria ha riscosso nel gruppo Giovani capitanato da Gianmarco Gamberini, il Cortina Car Club ha dato vita al Racing Team, una scuderia di soci pronti a partecipare a tutte le gare ad alto tasso di adrenalina presenti sul territorio nazionale. Una vera e propria Squadra Corse con un nuovo logo dedicato, che reca all’interno di un volante sportivo l’immancabile scoiattolo simbolo di Cortina, l’amata valle dove tutto è nato e tutto ritorna.

Proprio a Cortina infatti, domenica 20 febbraio alle ore 12.00 verrà presentato ufficialmente il Racing Team e il merchandising ad esso dedicato, in occasione dell’inaugurazione del Cortina Winter Polo Audi Gold Cup, la manifestazione organizzata da Maurizio Zuliani, responsabile grandi eventi del club di appassionati di auto all’ombra delle Tofane. Sul palco del comitato organizzatore, accolti dal padrone di casa, saliranno per illustrare tutte le novità 2011 i vice presidenti Diego Gianaroli e Mario Caliceti.

La sinergia con i grandi eventi che da due anni contraddistingue il circolo di appassionati di auto e montagna di casa a Cortina, infatti cresce e si espande con le partnership instaurate con due importanti aziende italiane, Arfango e Incom, che hanno realizzato per il Cortina Car Club due prodotti esclusivi.