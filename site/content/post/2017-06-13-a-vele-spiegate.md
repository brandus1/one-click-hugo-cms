---
id: 5979
title: A vele spiegate
author: Redazione
type: "post"
guid: http://progressonline.it/?p=5979
url: "/?p=5979"
slide_template:
- default
- default
vc_teaser:
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
- a:2:{s:4:"data";s:115:"[{"name":"title","link":"post"},{"name":"image","image":"featured","link":"none"},{"name":"text","mode":"excerpt"}]";s:7:"bgcolor";s:0:"";}
td_post_theme_settings:
- a:1:{s:16:"td_post_template";s:17:"single_template_4";}
- a:1:{s:16:"td_post_template";s:17:"single_template_4";}
post_views_count:
- '13'
- '16'
categories: "['VIAGGI']"
tags: "['anima', 'barca a vela', 'esperienza', 'ItalyCharter', 'mare', 'navigazione', 'yoga']"
---

Navigando sul Mare Nostrum, alla scoperta di isole, arcipelaghi, baie e luoghi incantevoli, senza dimenticare il benessere di mente e corpo. Sull’onda dello yoga.

Tutto è silenzio. Tutto è azzurro. Tutto è mare. Se lo yoga prevede calma e rilassamento, se chiudendo gli occhi si immagina la pace totale, allora la barca dà modo agli amanti dello yoga di tenere gli occhi aperti: l’immaginazione è realtà, la tranquillità è concreta. Quale migliore location per gli amanti dello yoga se non in mezzo al mare?

![Nuova immagine](https://progressonline.it/wp-content/uploads/2017/06/Nuova-immagine-300x200.jpg)Il mare, da questo punto di vista, è infatti un prezioso alleato. All’alba, con il canto dei gabbiani, con “il saluto del sole” si incomincia la giornata. I respiri profondi, il profumo del mare, il vento che accarezza la pelle sono i compagni di viaggio.

Un’esperienza sensoriale particolarmente intensa, che abbina l’esercizio fisico alla dimensione spirituale, davanti all’immensa distesa blu, cullati dal rollio delle onde, immersi nei profondi silenzi del mare, fino ad arrivare al culmine, con lo yoga sotto le stelle.

Uno dei principali operatori italiani per il noleggio di barche, ItalyCharter, ha pensato a una formula che permette per tutta l’estate di organizzare long week end o settimane intere con maestro di yoga a bordo, per praticare lo yoga in qualsiasi momento. La formula prevede meditazione e yoga, assistiti dal maestro, non è richiesta alcuna preparazione, solo passione per il mare e per lo yoga, e il desiderio di trovare il benessere fisico e la pace interiore.

La proposta innovativa arriva da una società giovane, nata nel 2007 su idea di Francesca Bedeschi, 48 anni, architetto e attuale amministratore delegato, con il preciso scopo di sviluppare in Italia il noleggio di imbarcazioni sui nostri mari, per dare a tutti la possibilità di navigarli, conoscerli e amarli.![yoga-tree](https://progressonline.it/wp-content/uploads/2017/06/yoga-tree-300x199.jpg)

“L’amore per il mare e la passione per la navigazione mi hanno spinta ad intraprendere una rotta imprenditoriale ispirata fin dall’inizio alle arti marinare italiane e alle tradizioni più antiche del nostro Paese – spiega Francesca Bedeschi – L’arte della navigazione in Italia è infatti un pilastro della nostra storia: siamo un popolo di navigatori, di Repubbliche Marinare, di grandi marinai ed esploratori senza i quali è impossibile immaginare il mondo come lo conosciamo ora. Cristoforo Colombo, Amerigo Vespucci, Giovanni da Verrazzano sono solo alcuni dei più famosi uomini che hanno fatto e scritto la storia moderna. Gli Italiani hanno sempre solcato i mari, fin dalle epoche più antiche. In tempi moderni, dove tutto sembra ormai esplorato e conosciuto – ma non è così – ho voluto avviare una piattaforma per consentire a chi ama il mare di navigare, di esplorare, di conoscere, pur non possedendo una barca”.

ItalyCharter, oggi riunisce oltre 6700 barche per il noleggio nei mari italiani e nell’area del Mediterraneo, barche di proprietà di vari armatori, che sono a disposizione di chiunque decida di solcare i nostri mari e che Francesca Bedeschi, in qualità di mediatore marittimo, provvede a far navigare.