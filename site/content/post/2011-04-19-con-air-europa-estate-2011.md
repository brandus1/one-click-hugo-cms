---
id: 3573
title: Con Air Europa, estate 2011
author: Redazione
type: "post"
guid: http://progressonline.it/2011/04/19/con-air-europa-estate-2011/
url: "/?p=3573"
post_views_count:
- '10'
- '10'
categories: "['VIAGGI']"
---

Questa estate le leggendarie spiagge bianche delle Isole Baleari saranno più vicine che mai all’Italia grazie ad Air Europa, che dal 1° maggio riproporrà un doppio collegamento settimanale tra la Capitale e l’aeroporto Son San Joan di Palma de Mallorca.

Dopo il grande successo ottenuto lo scorso anno nei due mesi di test della rotta, il vettore spagnolo ha deciso di riproporre la doppia frequenza Roma-Palma de Mallorca per tutta la stagione estiva fino al 30 ottobre 2011 nei giorni di giovedì e domenica.

FCO-PMI  
1 UX1266 7 (domenica) FCO 1 PMI 18.10 19.40 (1:50 min)   
2 UX1266 4 (giovedì) FCO 1 PMI 22.40 00.30+1 (1:50 min)   
   
PMI-FCO   
1 UX1265 7 (domenica) PMI FCO 1 15.40 1720 (1:40 min)   
2 UX1265 4 (giovedì) PMI FCO 1 20.10 2150 (1:40 min)

Lo schedule garantisce ai viaggiatori massima flessibilità nell’organizzazione dei propri viaggi. Il volo del giovedì sera da Fiumicino risponde perfettamente alle esigenze di chi desidera staccare dalla quotidianità regalandosi un long weekend in attesa delle ferie, riservando due giornate intere al relax prima di rientrare su Roma con il volo della domenica pomeriggio. Per i fortunati che dispongono di più tempo invece le possibilità sono infinite: dalla canonica settimana a dieci/quindici giorni o più per scoprire Maiorca e le altre isole dell’arcipelago.

I collegamenti verranno effettuati con i Boeing 737/800 con configurazione a 186 posti della flotta di Air Europa, riconosciuta a livello internazionale come una delle più moderne ed efficienti al mondo.

Le tariffe andata e ritorno partiranno da 92,00 euro tasse incluse (diritti d’agenzia esclusi). La quota comprende la possibilità di imbarcare fino a 23 kg di bagaglio da stiva e 10 kg di bagaglio a mano, e la preassegnazione gratuita del posto a bordo al momento della prenotazione.

“Il collegamento diretto con Palma de Mallorca rafforza la nostra presenza sull’Italia – sottolinea Robert Ajtai, Direttore Italia di Air Europa – affermando la nostra identità latina e rispondendo alle esigenze di viaggio di uno dei mercati europei che esprime la più alta domanda turistica verso le destinazioni marittime ispaniche”.

Il Roma-Palma de Malorca si aggiunge ai 46 collegamenti settimanali di Air Europa dagli scali nazionali di Milano Linate, Roma Fiumicino e Venezia con l’hub di Madrid. Dalla capitale spagnola, i passeggeri possono usufruire di comode coincidenze per le Isole Baleari e le Canarie e altre undici destinazioni long-haul in Nord e Sud America.