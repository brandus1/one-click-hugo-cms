---
id: 4036
title: Soneva Resorts
author: Redazione
type: "post"
guid: http://progressonline.it/2015/11/02/soneva-resorts/
url: "/?p=4036"
post_views_count:
- '11'
- '11'
categories: "['VIAGGI']"
---

Il Gruppo Soneva, leader mondiale nella gestione di Resort di lusso sostenibili, è lieto di annunciare il Programma per Natale e Capodanno 2015/2016 nei suoi due Resort, Soneva Fushi alle Maldive e Soneva Kiri in Tailandia.  
Il programma, dal nome “Ever So Festive”, partirà, in entrambi i Resort, il 23 dicembre 2015 e terminerà con il grande party di Capodanno sotto le stelle. Pensato per offrire un’ampia gamma di attività per tutta la famiglia, sarà ricco di esperienze indimenticabili e prelibate “coccole” culinarie.  
“Ever So Festive vuole soddisfare le esigenze di tutti i nostri ospiti” ha commentato Sonu Shivdasani, CEO del Soneva. “Crociere al tramonto, degustazioni di vino e piatti locali e internazionali, lezioni di astronomia, cocktail party e l’immancabile cena della Vigilia, in questo caso a piedi nudi sotto le stelle, sono solo alcune delle sorprese che attendono tutti coloro che sceglieranno di celebrare con noi questo magico momento dell’anno. Il piatto forte in entrambi i Resort sarà la Festa di Capodanno, il New Year’s Gourmet Journey, un incantevole viaggio che condurrà gli ospiti attraverso numerose tappe culinarie e di intrattenimento,  
secondo un programma che viene stabilito con quasi un anno di anticipo”.

**Soneva Fushi, Maldive**  
Per chi sogna un Natale diverso dal solito, il Soneva Fushi propone un soggiorno indimenticabile tra breakfast all’alba a base di champagne, avvistamenti di delfini al tramonto, pic nic brunches sulla spiaggia e lezioni guidate di snorkeling. Chi non sa rinunciare al fascino dei film natalizi, potrà commuoversi con quelli proiettati al Cinema Paradiso, con un grande schermo sotto le stelle. Per i più piccoli ci saranno divertenti attività al The Den, il nuovissimo Children Center del Resort. Non mancheranno degustazioni di whisky e cioccolato, lezioni di cucina e competizioni culinarie stile Master Chef sotto la supervisione di Chef Sobah, recentemente nominato miglior Chef delle Maldive. Imperdibili il Christmas Eve Gala Dinner sulla spiaggia, che offrirà una vasta scelta di piatti festivi provenienti da tutto il mondo, e il Christmas Brunch, accompagnato dalla musica dal vivo  
di uno dei migliori gruppi musicali delle Maldive. Infine, per chiudere in bellezza, il Magical Gourmet Journey di Capodanno, con giochi, spettacoli e le performance di artisti di fama internazionale.

**Soneva Kiri, Thailandia**  
Al Soneva Kiri, sull’isola di Koh Kood in Thailandia, il Natale avrà tutto il sapore Thai. Khun Weera, noto anche come il “Guru del Bambù”, insegnerà agli ospiti a costruire e a far volare aquiloni in bambù, nella tipica tradizione thailandese, mentre lo splendido clima permetterà di alternare sessioni di snorkeling presso il

**Parco Marino di Koh Rang a gite in kayak lungo lo scenografico fiume Yai Ki**  
Di notte, gli ospiti potranno osservare le stelle insieme al celebre astronomo Massimo Tarenghi e imparare tutti i segreti delle stelle e dei pianeti nel cielo incontaminato sopra Koh Kood.  
Per i “Food Lovers”, saranno a disposizione cinque diversi ristoranti. L’imbarazzo della scelta sarà fra un’intima  
cena stile “Thai Family” e una festa gastronomica stile europeo per la Vigilia o ancora una cena gourmet a piedi nudi sulla spiaggia per il giorno di Natale. Il Capodanno sarà un’avventura di intrattenimento, musica, spettacolo e cinque tappe culinarie, una per ogni continente, per concludere con un famoso DJ, mentre un laser show accompagnerà i clienti nelle prime ore del 2016.

Gruppo Soneva – COMING SOON alle MALDIVE  
– Soneva in Aqua, yacht extralusso alle Maldive, sarà inaugurato a fine 2015.  
Il nuovo Resort Soneva Jani, sull’isola di Medhufaru, Atollo di Noonu, sarà composto di splendide futuristiche ville sia over-water sia sulla spiaggia, costruite secondo i più alti e innovativi standard di design, oltre a diversi ristoranti esclusivi.  
Soneva Fushi si trova sull’isola privata di Kunfunadhoo, nell’atollo di Baa, 60 miglia a nord da Malé. Il Resort si ispira in tutto e per tutto al romanzo Robinson Crusoe: dagli arredi, alle camere, alle splendide spiagge incontaminate fino ai Mr. Friday (i Venerdì), sempre pronti a coccolare i clienti e ad assicurare un servizio eccellente. L’isola è tra le più vaste alle Maldive,  
garantendo in tal modo ampi spazi e un’intimità assicurata a tutti gli ospiti. Le acque cristalline, la sabbia bianchissima e la ricca vegetazione offrono un’esperienza naturale davvero unica. Le Ville sono immerse nel verde a pochi passi dalla spiaggia e sono dotate di ogni comfort.  
Soneva Fushi offre una vera esperienza di lusso sofisticato, ma intimamente connesso con l’ambiente naturale. Il Resort si raggiunge dall’Aeroporto Internazionale di Malé con un volo panoramico in idrovolante di soli 30 minuti che atterra direttamente a 2 minuti  
di barca dal molo del Soneva Fushi.  
Soneva Kiri si trova sull’isola di Koh Kood, a 350 Km da Bangkok e ad 80 Km dalla costa della Thailandia.  
L’isola è rinomata per la natura incontaminata, le acque cristalline e la verdeggiante foresta tropicale che la  
rende un vero paradiso “green”. Le cascate mozzafiato e le spiagge bianchissime completano il quadro perfetto  
di una destinazione ancora autentica e inalterata.  
Un aereo privato porta i clienti dall’Aeroporto Internazionale di Bangkok all’Aeroporto del Soneva Kiri  
(circa 70 min.). Da lì, in 5 minuti di barca si raggiunge direttamente il molo del Resort.  
Soneva Fushi e Soneva Kiri offrono quello che viene chiamato un “lusso intelligente”, che combina i più alti  
standard di servizio e qualità con i principi della sostenibilità ecologica e la protezione dell’ambiente.  
“SLOW LIFE” e “NO NEWS, NO SHOES” sono il motto dei Resort Soneva, che si ispirano a un modo di  
vivere sano, legato al benessere, alla serenità e all’ecologia.  
La società è fortemente impegnata nella lotta contro il cambiamento climatico, consapevole di quanto  
l’industria dell’ospitalità possa avere un impatto positivo sull’ambiente e sullo sviluppo sociale.  
www.soneva.com