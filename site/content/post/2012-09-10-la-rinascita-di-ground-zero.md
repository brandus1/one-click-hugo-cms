---
title: La rinascita di Ground Zero
author: Redazione
type: post
date: 2012-09-09T22:00:00+00:00
url: /?p=4306
post_views_count:
  - 16
  - 17
categories:
  - ATTUALITÃ€

---
&nbsp;

**Mentre si celebra l&#8217;undicesimo anniversario dell&#8217;attentato** alle Torri Gemelle di New York dell&#8217;11 settembre 2001, continuano senza sosta i lavori per completare la nuova Torre 1 del WTC, che sar&agrave; pronta per il 2013 ma gi&agrave; comincia a connotare in maniera significativa la fisionomia di Ground Zero. Il One World Trade Center, concepito al tempo stesso come simbolo di rinascita e di ricordo imperituro della tragedia, rappresenta il cuore del rinato WTC. Il grattacielo sar&agrave; alto quanto l&#8217;originale Torre Nord, 417 metri, con l&#8217;aggiunta di un&#8217;antenna che porter&agrave; l&#8217;altezza a 541 metri, ovvero 1.776 piedi, in onore della data della dichiarazione di Indipendenza degli Stati Uniti d&#8217;America. 

**I grattacieli 2 e 3, che comporranno l&#8217;articolazione finale del complesso**, saranno infine consegnati entro il 2015. Intanto l&#8217;anniversario di quest&#8217;anno, gi&agrave; foriero di rimandi simbolici per la ricorrenza del numero undici e la coincidenza del giorno dell&#8217;attentato, marted&igrave;, rischia di essere funestato dallo sciame di polemiche che accompagnano lo slittamento dell&#8217;inaugurazione del Museo della Memoria a Ground Zero, struttura da oltre un miliardo di dollari che ormai non sar&agrave; pronta prima del 2014. Infatti, resta aperta la disputa circa l&#8217;assegnazione delle spese e della gestione del Memoriale, che vede coinvolti il sindaco della Big Apple, Michael Bloomberg e il governatore dello Stato di New York, Andrew Cuomo, senza contare le rimostranze dei familiari delle quasi 3.000 vittime della strage, le quali continuano a battersi affinch&eacute; Ground Zero, tomba di molte delle vittime i cui corpi non sono ancora stati trovati, non venga trasformato in un macabro baraccone dell&#8217;orrore ad uso e consumo del turismo di massa.  
&nbsp;

di **Elisabetta Pasca**

&nbsp;

&nbsp;