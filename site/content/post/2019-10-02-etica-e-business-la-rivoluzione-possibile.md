---
id: 11890
title: Etica e Business, la rivoluzione possibile
author: Redazione
type: "post"
guid: http://progressonline.it/?p=11890
url: "/?p=11890"
colormag_page_layout:
- default_layout
categories: "['ATTUALITÀ']"
tags: "['Etica delle professioni']"
---

*La sedicesima edizione del road show di convegni “**Etica delle Professioni**” si propone di rispondere ai numerosi interrogativi relativi alle virtuose sinergie tra i diversi ordini professionali intorno ai temi etici*

![](https://progressonline.it/wp-content/uploads/2019/09/keywords-2442435_1280-300x300.png)Parlare della relazione tra business ed etica è di estrema attualità ed il mondo delle professioni e degli esperti di economia non può tralasciare questo affascinante binomio. La crisi di fiducia innescata dagli ultimi scandali finanziari di grandi imprese ha avuto un impatto significativo sullo sviluppo dell’economia globale al punto da porre seri interrogativi sul futuro dell’economia capitalistica basata sul libero mercato.

Ed il progressivo disinteresse per gli investimenti azionari ha avuto anche la motivazione della paura di un sistema che ha mostrato gravi carenze funzionali. Il rispetto delle leggi vigenti dovrebbe essere un ovvio postulato per ciascuna impresa.

Tuttavia il rispetto della legge è una condizione necessaria ma non sufficiente per una impresa etica.

Nella prospettiva etica entra in gioco il ruolo dell’impresa. Vi sono due possibili visioni a confronto: la prima affida all’impresa l’obiettivo di pura massimizzazione dei profitti con specifico riguardo alla remunerazione degli azionisti; la seconda affida all’impresa la remunerazione del capitale investito ed anche la massima valorizzazione degli interessi dei clienti, dei dipendenti, dei fornitori e del territorio.

L’impresa sostenibile si presenta come il superamento del vecchio modello imprenditoriale e pone le basi per una moderna strategia competitiva di mercato per generare valore nel tempo.

Ecco perché si sente parlare in maniera crescente di etica e di responsabilità sociale dell’impresa.

La soddisfazione dei clienti, la motivazione dei dipendenti, l’impatto ambientale sono alcuni dei centri di attenzione della nuova impresa etica.

Le società benefit introdotte in Italia con la Legge 28 dicembre 2015 n. 208 sono definite (comma 376) “società che nell’esercizio di un’attività economica, oltre allo scopo di dividere gli utili, perseguono una o più finalità di beneficio comune e operano in modo responsabile, sostenibile e trasparente”. È importante notare che il perseguimento di questi obiettivi deve essere misurabile e le attività per realizzarli riportate in una relazione annuale d’impatto secondo il principio di trasparenza dichiarato.

Oggi esistono oltre 2500 Benefit Corporation nel mondo e l’Italia è la prima in Europa per il numero di aziende certificate. Reputation è una delle nuove parole di questi ultimi anni: è la reputazione che una certa azienda ha acquisito riguardo ai valori di responsabilità ambientale, etica e sociale.![](https://progressonline.it/wp-content/uploads/2019/09/meeting-business-936059_1280-300x200.jpg)

Avvocati, Commercialisti, Esperti di Business e mercato sono chiamati ad esaminare il fenomeno in crescente evidenza che sta attuando una vera rivoluzione del mercato delle imprese.

Valutazioni di coordinamento fra norme giuridiche e strategie di mercato potranno essere condivise fra i vari attori presenti nel sistema.

Concludendo, l’impegno etico dell’impresa non è affatto in contrasto con gli obiettivi di business ma a ben vedere rappresenta un fattore di equilibrio e di sviluppo delle capacità immateriali dell’impresa stessa, sempre più indispensabili per competere e produrre risultati.

In ultima analisi, esso rappresenta il ritorno alla centralità dell’essere umano, nelle sue molteplici mozioni, nelle più generali strategie aziendali. E non ci può essere azienda vincente che non abbia al centro l’Uomo.

**ETICA E BUSINESS: LA RIVOLUZIONE POSSIBILE**

*Professioni ed esperti a confronto sui temi giuridici, economici, deontologici ed etici*

ETICA DELLE PROFESSIONI – XVI edizione

Napoli, 17 ottobre 2019

presso Ordine dei Dottori Commercialisti e degli Esperti Contabili

Piazza dei Martiri, 30

Ore 15.00 – 19.00

**AL VOLANTE CON ASG – Partner of ALD**

Si rinnova la collaborazione tra Automotive Service Group – Partner of ALD e il road show di

convegni Etica delle Professioni. Anche nell’incontro in programma il 17 ottobre a Napoli, ASG

sarà presente per informare i partecipanti dei vantaggi e delle novità sul noleggio a lungo

termine, riservando ai professionisti un’offerta speciale.

[www.automotivesg.com](https://www.automotivesg.com)