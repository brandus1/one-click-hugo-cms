---
title: 'Al ristorante post lockdown: gli opposti casi dei due chef'
author: Redazione
type: post
date: 2020-06-12T13:06:07+00:00
url: /?p=13020
colormag_page_layout:
  - default_layout
categories:
  - ATTUALITÀ

---
### Quello della <a rel="noreferrer noopener" aria-label="ristorazione (apre in una nuova scheda)" href="https://progressonline.it/ristorazione-e-coronavirus-cristina-bowerman/" target="_blank">ristorazione</a> è stato senza dubbio uno dei settori più colpiti dal recente periodo di incertezza e crisi causato dal lockdown.  {.wp-block-heading}

Molti ristoratori hanno dovuto lanciare nuove proposte (tra asporto e home delivery) per cercare di rientrare nelle spese, in tanti hanno ideato dei &#8220;bond&#8221; per permettere ai clienti di mangiare al ristorante a prezzi favorevoli. 

Purtroppo si sono registrate anche alcune chiusure, ma chi è rimasto aperto come sta affrontando questo periodo immediatamente successivo al lockdown? **Lo abbiamo chiesto a due chef**.

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/06/restaurant-1284351_640.jpg" alt="" class="wp-image-13026" width="460" height="306" /></figure>
</div>

Abbiamo parlato con **Mariano Guardianelli** e **Salvatore Avallone**: imprenditori, chef e proprietari rispettivamente di _Abocar Due Cucine_ (Rimini) e _Cetaria Ristorante_ (Baronissi). Locali di alto livello, il primo Stella Michelin dal 2018 e il secondo entrato tra le novità italiane della famosa Guida francese. La loro esperienza post quarantena, lavorativamente parlando, è però profondamente diversa.

### Al ristorante post lockdown: i bilanci {.wp-block-heading}

&#8220;S_tiamo marciando al 30% rispetto allo stesso periodo dello scorso anno_&#8221; confessa Salvatore Avallone, lo chef del Cetaria Ristorante di Baronissi (entrato nella <a href="https://www.google.com/url?sa=t&rct=j&q=&esrc=s&source=web&cd=&cad=rja&uact=8&ved=2ahUKEwiX09zJkfzpAhUMRBUIHWOsCN0QFjAAegQIBxAC&url=https%3A%2F%2Fwww.viamichelin.it%2F&usg=AOvVaw1rKlbahnVgkhyEpAuKTypr" target="_blank" rel="noreferrer noopener" aria-label="Guida Michelin (apre in una nuova scheda)">Guida Michelin</a> tra le novità per il 2020). &#8220;_Il periodo non è facile, dobbiamo arrangiarci, **mettere in pratica nuove idee** e cercare di rimanere a galla finché la situazione non tornerà alla normalità_&#8220;. Eppure la risposta di pubblico subito dopo la riapertura non era stata negativa. &#8220;_All&#8217;inizio le persone hanno risposto benissimo, poi però si è bloccato tutto perché comunque c&#8217;è poca gente in giro e stiamo lavorando poco_&#8220;, racconta.

Una delle idee dello chef campano per accogliere più clienti è stata l&#8217;apertura di una terrazza, in cui poter proporre alla gente un aperitivo gourmet. &#8220;_Ora offro una piccola carta di aperitivi classici, come lo Spritz, Negroni o Gin Tonic, vini al calice, ai quali poter abbinare sia una proposta di finger food che una carta della cucina con frittura di pesce, tagliere di formaggi, un po&#8217; di crudi di mare, tartare ecc. **Un&#8217;offerta, lanciata lo scorso weekend, alla quale c&#8217;è stata una buona risposta di clienti e forse la proporrò anche nell&#8217;orario pre-pranzo**_.&#8221;

<div class="wp-block-image">
  <figure class="aligncenter size-large is-resized"><img decoding="async" loading="lazy" src="https://progressonline.it/wp-content/uploads/2020/06/dish-918613_640.jpg" alt="" class="wp-image-13027" width="496" height="330" /></figure>
</div>

Non ha avuto bisogno di adattarsi al nuovo momento lo chef Mariano **Guardianelli**, proprietario del ristorante stellato Abocar Due Cucine. 

Nel suo locale, infatti, non è stata registrata una drastica diminuzione di clienti. &#8220;_Abbiamo mantenuto un buon 70-80% del flusso abituale, anche perché le misure di restrizione non sono state estreme come sembrava, ma abbastanza intelligenti e coerenti. **Questo ha reso possibile una buona risposta da parte della gente. **La tipologia del locale poi, già con tavoli distanziati e senza assembramenti in sala ha favorito il tutto._&#8221; Unica modifica rispetto al pre Covid? Una riduzione del menu alla carta: &#8220;_Continuo a proporre 4 menu degustazione: uno di carne, uno di pesce entrambi da 4 portate e uno da 6 e uno da 8 piatti. Ho deciso di mantenere la carta ma l&#8217;ho ridotta solamente a 4 piatti, quelli più classici, per proporre un&#8217;alternativa più comoda e facilmente riconoscibile al cliente._&#8220;

Differenze di affluenza date anche dalla diversa collocazione, e grandezza, dei due centri nei quali i ristoranti sorgono. Rimini, capitale della Riviera Romagnola, è situata in una zona particolarmente favorevole: &#8220;_Il mio ristorante è nel centro storico di Rimini&#8221;_ dice lo chef, _&#8220;una città non grandissima ma comunque vicina a molti centri come Riccione, Cattolica, Pesaro, San Marino dai quali comunque arriva molta gente, specialmente d&#8217;estate ma anche durante il resto dell&#8217;anno_&#8220;. 

Diverso il discorso per Baronissi dove, dice lo chef Avallone, la mancanza di servizi di home delivery, la chiusura di uffici e dell&#8217;Università ha portato a un significativo calo del lavoro.

La ripresa immediatamente successiva la fine del lockdown accomuna però i due chef, desiderosi di mostrarsi attivi. &#8220;_L&#8217;importante, ora, è far vedere di esserci e infondere sicurezza. La gente ha bisogno di fiducia e questa possiamo darla soprattutto noi che lavoriamo in prima linea&#8221;_ afferma chef Avallone.