---
title: 'Motori: ecco le auto protagoniste del 2018'
author: Redazione
type: post
date: 2018-01-09T10:45:21+00:00
url: /?p=7677
colormag_page_layout:
  - default_layout
categories:
  - AUTO
  - SLIDE
tags:
  - Alfa Romeo
  - alfa spider
  - alfa stelvio
  - auto
  - auto 2018
  - auto novità 2018
  - automobili
  - maserati extra lusso
  - maserati quattro porte
  - Motor Show
  - Motor Show 2017
  - motor show anteprime 2018

---
Si è svolta dal 2 al 10 dicembre scorso la 41esima edizione del **Motor Show**. Presso i padiglioni di **Bologna Fiere** protagoniste auto e moto di ogni epoca accanto ad eventi e esibizioni che hanno intrattenuto i 280.000 visitatori accorsi  **Presenti le novità per il nuovo anno** dei maggiori marchi a 4 e 2 ruote, ma grande spazio anche alle **auto d’epoca** (sia da corsa che da strada) e al tuning. Dopo i 200000 visitatori dell’edizione 2016 ci si attendeva un altro successo di pubblico all’interno della mostra che mette una di fianco all’altra le auto delle più importanti case del mondo. Successo che, numeri alla mano, è stato a dir poco bissato.

C’era grande fermento attorno alle novità che ci aspettano nel 2018: **Alfa, Jeep, Fiat, Maserati, Kia, Citroen** e molti altri marchi hanno svelato alcuni dei modelli che infiammeranno il mercato nella stagione appena iniziata.

<img decoding="async" loading="lazy" class=" wp-image-7682 alignleft" src="https://progressonline.it/wp-content/uploads/2018/01/Maserati-Quattroporte-GranLusso-18-interior-seats-300x201.jpg" alt="" width="320" height="227" /> Auto nuove e per tutte le tasche o quasi, considerando che modelli come la **Quattroporte Gran Lusso** di **Maserati** supereranno le 130.000 euro di listino (auto prenotabile con attesa di consegna di 90 giorni). Questo nuovo modello della casa emiliana porterà la firma di Ermenegildo Zegna, lo stilista che ha realizzato gli interni extra lusso e extra comfort dell’automobile. Saranno messi in vendita solamente 100 esemplari griffati dal famoso produttore di abbigliamento e accessori maschili. Due icone del lusso e dello stile che stringono una collaborazione volta ad esaltare il Made in Italy; il tutto in una collezione tanto limitata quanto esclusiva, destinata ai veri cultori del design automobilistico. Un perfetto connubio di forme, eleganza e prestazioni, con performance in pieno stile Maserati.<img decoding="async" loading="lazy" class="alignnone  wp-image-7678 alignright" src="https://progressonline.it/wp-content/uploads/2018/01/Alfa-Romeo-4C-Spider-1-300x195.jpg" alt="" width="355" height="231" />

**Alfa Romeo** protagonista, tra le altre auto esposte, con l’attesissima **Spider 4c**; la super sportiva con monoscocca in fibra di carbonio in grado di passare da 0 a 100 in 4,5 secondi e dalla velocità massima di 257 km/h. Carrozzeria in materiale composito SMC, abitacolo biposto dotato di cruscotto digitale con grafica che si adatta alla modalità di guida impostata. Una supercar in grado di sintetizzare l’essenza sportiva di Alfa Romeo, un modello che combina ottime prestazioni ed eccellenza tecnica finalizzata al massimo del piacere di guida. A partire da 75.000 euro.

<img decoding="async" loading="lazy" class=" wp-image-7679 alignleft" src="https://progressonline.it/wp-content/uploads/2018/01/stelvio-executive-300x169.jpg" alt="" width="367" height="239" /> Presente anche il primo Suv del brand, chiamato **Stelvio Executive**, dal motore 2.2 TD, cambio automatico ed 8 marce. Oltre alle performance degni di nota gli interni della vettura, con sedili in pelle nera riscaldati e dotati di regolazione elettrica a sei vie. Disponibile da 47.300 euro.

Suv, sebbene mini, anche per **Citroen** che espone il suo **C3 Aircross**, modello da circa 26000 euro (nella versione con più dotazioni) che al suo interno fonde prestazioni, design e tecnologia. Alle forme audaci e sportive questa macchina abbina anche spazio per passeggeri ed eventuali carichi. Il bagagliaio infatti è regolabile pur senza compromettere la comodità dei viaggiatori seduti sui sedili posteriori. C3 Aircross è già disponibile nelle concessionarie in tre allestimenti – Live, Feel e Shine – destinati sia alle famiglie che ai più giovani.<img decoding="async" loading="lazy" class=" wp-image-7681 alignright" src="https://progressonline.it/wp-content/uploads/2018/01/citroen-c3-aircross-2017-09-primo-contatto_06-300x184.jpg" alt="" width="377" height="234" />

Adatta per ogni tipo di strada la **Fiat Fullback Cross**, pick up della casa torinese disponibile da 27.700 euro. Una dotazione di serie molto curata grazie ai fari Bi-Xeno, alle luci di marcia diurne a LED, al climatizzatore automatico dual-zone, al cruise control ed ai sedili (anteriori riscaldati) ed al volante in pelle. Disponibile il cambio automatico a 6 marce o manuale a 5 marce con paletta al volante, sotto il cofano Fullback Cross monta un motore turbodiesel in alluminio da 2,4 litri con 180 CV di potenza.

Non potevano mancare le supercar presenti con **Bentley, McLaren e Ferrari** che, oltre alla SF70H (la monoposto da Formula 1) ha esposto anche la **Portofino**. Un “assaggio” poi di quello che si vedrà a Roma all’interno dei Padiglioni di Bologna Fiere: in mostre infatti la macchina di Formula E della DS, casa automobilistica che sarà in gara il prossimo 14 aprile per le vie di Roma nel primo Gran Premio della Capitale.

.