---
id: 3827
title: 'Da Parigi al mondo intero: La nuova Range Rover Evoque'
author: Redazione
type: "post"
guid: http://progressonline.it/2011/02/02/da-parigi-al-mondo-intero-la-nuova-range-rover-evoque/
url: "/?p=3827"
post_views_count:
- '9'
- '9'
categories: "['AUTO']"
tags: "['auto']"
---

Con emissioni di CO2 inferiori a 130\* g/km e consumi di 4,87\* km/l nel ciclo combinato, l’Evoque è la Range Rover più efficiente e leggera mai prodotta e costituisce una chiara dimostrazione dell’impegno del marchio nel campo della sostenibilità ambientale.  
Le tecnologie dei materiali leggeri e l’aggiunta di una variante 4×2 garantiscono un’efficienza ottimale. La nuova gamma di motori benzina e diesel allo stato dell’arte è ad iniezione diretta, con stop/start. L’Evoque è equipaggiata inoltre con nuovi sistemi che contribuiscono a limitare le emissioni di CO2, come il servosterzo elettrico (EPAS) ed è stata progettata con il massimo utilizzo di materiali riciclabili.  
L’affascinante linea dell’Evoque discende direttamente dal Concept Car LRX, che tanto successo ha ottenuto grazie alla sua moderna interpretazione degli stilemi della Range Rover classica.   
Un’intelligente progettazione ed una meticolosa realizzazione hanno permesso di trasformare in realtà la LRX senza compromettere essenziali valori Range Rover quali lusso, prestazioni raffinate e capacità su ogni terreno.   
L’abitacolo è generosamente arredato con materiali di altissima qualità, e con l’eleganza da sempre propria agli interni di una Range Rover. E’ disponibile un rivestimento in morbida pelle di prima qualità, elegantemente lavorata a doppia impuntura, che rifinisce praticamente ogni superficie del quadro strumenti, le porte ed i sedili. La posizione di guida, lievemente più bassa, trasmette una sensazione di maggiore sportività, pur conservando l’importante posizione dominante, e lo spazio a disposizione per la testa di tutti gli occupanti è generoso, in confronto a quello offerto dalle tradizionali berline sportive, nonostante la linea a coupé del tetto.  
Su asfalto l’Evoque è caratterizzata da una guida raffinata, che sintetizza maneggevolezza e sportività con prestazioni, raffinatezza e reattività.  
Questo carattere sportivo non è certo stato ottenuto a spese del comfort e della raffinatezza. Il sistema opzionale Adaptive Dynamics con ammortizzatori MagneRide conferisce al veicolo un equilibrio ottimale di guida agile e sicura e docile confort di marcia. Le sospensioni controllano la scocca con precisione ancora maggiore, mantenendo il veicolo maneggevole, livellato e rapido nella risposta.  
Chi guida una Range Rover Evoque in fuoristrada scoprirà quindi con piacere che, oltre alla generosa luce libera dal suolo, questa vanta i migliori angoli caratteristici di ogni altro SUV compatto. L’Evoque è la prima Range Rover ad offrire la scelta fra una trazione 4×4 permanente, con le sue eccezionali prestazioni su ogni tipo di superficie, ed un’ opzione 4×2 caratterizzata da ancor più bassi valori di consumi ed emissioni carboniose. Il formidabile potenziale “tuttoterreno” della Range Rover Evoque è ulteriormente accresciuto dalla più recente versione dell’esclusivo sistema Terrain Response.  
Questo gioiello della meccanica vanta inoltre le stesse tecnologie innovative che caratterizzano le altre Range Rover. Un intuitivo sistema di comandi e touch screen display abbina un layout chiaro ed elegante - con funzionalità allo stato dell’arte - ad un’eccezionale semplicità d’uso.   
Il touch screen display è disponibile con tecnologia Dual View che permette a guidatore e passeggero di seguire contemporaneamente, sullo stesso schermo, contenuti totalmente indipendenti. E’ inoltre possibile richiedere un pacchetto che comprende il viva voce Bluetooth per il cellulare e l’audio streaming, più una gamma di connessioni USB, iPod e per altri dispositivi portatili.  
L’Evoque è la prima Range Rover ad offrire i nuovi sistemi audio sviluppati con la Meridien, azienda specializzata in impianti high-end. L’offerta premium della Meridien è un sistema da 825Watt con 17 altoparlanti, per un suono surround definitivo.

MOTORI  
L’intera gamma di motori turbocompressi dell’Evoque si distingue per la reattività e la progressività delle prestazioni, armonizzando l’efficienza di un motore a quattro cilindri con la raffinatezza e la potenza di un sei cilindri. Il cliente può scegliere fra due modernissimi turbodiesel da 2.2 litri, da 150 o 190 CV. La versione 4×2 della Range Rover Evoque con il motore 2.2 litri da 150 CV vanta valori di emissioni di CO2 inferiori a 130\* g/km ed un consumo di 4,87\* l/100 km nel ciclo combinato, mentre il 150 CV della versione integrale permanente registra un consumo di 5,65\* l/100 km ed emissioni di CO2 di 145\* g/km. Il nuovo motore Si4 a benzina da 2.0 litri eroga 240 CV e combina iniezione diretta, turbocompressione e doppia fasatura variabile delle valvole, per offrire eccezionale guidabilità ed efficienza nei consumi.

**A cura della Redazione**