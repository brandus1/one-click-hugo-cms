---
id: 11560
title: Le Stelle tornano a danzare sotto il cielo di Roma
author: Redazione
type: "post"
guid: http://progressonline.it/?p=11560
url: "/?p=11560"
colormag_page_layout:
- default_layout
categories: "['Uncategorized']"
tags: "['ballo roma', 'eventi', 'gara di ballo', 'Gaynor Fairweather', 'Roma']"
---

<figure aria-describedby="caption-attachment-11561" class="wp-caption alignleft" id="attachment_11561" style="width: 345px">![](https://progressonline.it/wp-content/uploads/2019/07/Gara-di-ballo-Ph.-Matteo-Pizzi-3-min-300x200.jpg)<figcaption class="wp-caption-text" id="caption-attachment-11561">Gara di ballo – Ph. Matteo Pizzi</figcaption></figure>

**Gaynor Fairweather MBE**, star assoluta nel mondo delle danze latino americane e suo marito **Mirko Saccani**, il più grande coreografo della disciplina, sono tornati a far danzare la Capitale con l’attesissima seconda edizione dell’affascinante manifestazione che, dopo il successo dello scorso anno, ha attirato il crescente interesse di numerosi VIP, della stampa e di un pubblico sempre più vasto ed attento.

Un’atmosfera davvero unica ha accolto gli ospiti dell’evento che hanno posato per le foto di rito a fianco dei numerosi VIP presenti tra i quali **Tony Renis** in compagnia della moglie Elettra Morini, Enrico Lo Verso, Veera Kinnunen, Danilo Brugia in compagnia di Alessia Izzo, Anastasia Kuzmina, Pablo Daniel Osvaldo, Manuela Maccaroni, Branko Tesanovic, Luca Favilla, Lidia Schillaci e Daniel Nilsson.

Innumerevoli selfie e dirette social hanno condiviso i meravigliosi momenti della seconda edizione della *Gaynor Fairweather Cup*, strutturata quest’anno con un format leggermente aggiornato rispetto alla prima edizione. La gara, che ha assegnato l’ambito trofeo, è stata preceduta in questa occasione dall’esibizione di elegantissime business women, autentiche appassionate di danza che si sono cimentate in un applauditissimo Pro-Am Show, sfidandosi poi in un’appassionante Pro-Am Competition che ha visto l’affermazione di Natalia Poluychik in coppia con Roman Kovgan. Dietro di loro Joanna Wargala con Oskar Dziedzic, seguiti da Elena Bikuzina che ha ballato con Anton Goncharov, da Svetlana Mishina in coppia con Ilya Sizov e da Daniela Nardini con Andrea Evangelista.

<figure aria-describedby="caption-attachment-11563" class="wp-caption alignright" id="attachment_11563" style="width: 330px">![](https://progressonline.it/wp-content/uploads/2019/07/Da-sx-Tony-Renis-con-la-moglie-e-Stefano-Oradei-Ph.-Matteo-Pizzi-min-300x218.jpg)<figcaption class="wp-caption-text" id="caption-attachment-11563">Da sx Tony Renis con la moglie e Stefano Oradei – Ph. Matteo Pizzi</figcaption></figure>

Il Team organizzativo della GFC ha saputo replicare e moltiplicare le indimenticabili emozioni della prima edizione, grazie anche alla partecipazione di importanti partner come Paola Tienforti, titolare del Brand Paola T, Main Supporter di questa seconda edizione.

Altri prestigiosi partner come Di Minno Shoes, Antonio Maria Arbues, Chrisanne Clover, My Boutonniére, Tosetti Uomo e Bibenda, insieme a Paola T, hanno realizzato ed offerto i premi per i vincitori ed i preziosi gadget donati ai VIP ed agli ospiti, supportando l’organizzazione, magistralmente orchestrata da Cinzia Saccani, nella riuscita di questa manifestazione dell’allure internazionale e cosmopolita.

Tiziana Amorosi d’Adda, ha coordinato il gruppo di lavoro che ha realizzato le suggestive scenografie dell’evento, grazie alla collaborazione di Francesca Neri e di Festa LTL. La silhouette stilizzata di Gaynor Fairweather MBE – star assoluta nel panorama mondiale della danza, 16 volte campionessa del Mondo di Danze Latine Americane – è stata l’elegante elemento grafico protagonista dei raffinati allestimenti in bianco e oro, dei segnaposto personalizzati e, perfino dei confetti che hanno idealmente festeggiato la protagonista, creando il raffinato fil-rouge che ha contraddistinto questa entusiasmante, seconda edizione della gara a lei dedicata